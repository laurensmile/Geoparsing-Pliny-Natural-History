Naturae remediorum atque multitudo instantium ac praeteritorum plura de ipsa medendi arte cogunt dicere , quamquam non ignaros , nulli ante haec Latino sermone condita ancepsque {ancepsque} , lubricum esse rerum omnium novarum exordium , utique tam sterilis gratiae tantaeque {tantaeque} difficultatis in promendo .
sed quaestionem occurrere verisimile est omnium , qui haec noscant , cogitationi , quonam modo exoleverint in medicinae usu quae iam parata atque pertinentia erant , mirumque {mirumque} et indignum protinus subit , nullam artium inconstantiorem fuisse aut etiamnunc saepius mutari , cum sit fructuosior nulla .
dis primum inventores suos adsignavit et caelo dicavit , nec non et hodie multifariam ab oraculis medicina petitur .
auxit deinde famam etiam crimine , ictum fulmine Aesculapium fabulata , quoniam Tyndareum revocavisset ad vitam — nec tamen cessavit narrare alios revixisse opera sua — , clara Troianis temporibus , a quibus fama certior , vulnerum tamen dumtaxat remediis .
Sequentia eius , mirum dictu , in nocte densissima latuere usque ad Peloponnesiacum bellum .
tune {tune} eaM revocavit in lucem Hippocrates , genitus in insula Coo in primis clara ac valida et Aesculapio dicata .
is , cum fuisset mos , liberatos morbis scribere in templo eius dei quid auxiliatum esset , ut postea similitudo proficeret , exscripsisse ea traditur atque , ut Varro apud nos credit , templo cremato iis instituisse medicinam hanc , quae clinice vocatur .
nec fruit postea quaestus modus , quoniam Prodicus , Selymbriae natus , e discipulis eius instituit quam vocant iatralipticen et unctoribus quoque medicorum ac mediastinis vectigal invenit .
Horum placita Chrysippus ingenti garrulitate mutavit , plurimumque {plurimumque} et ex Chrysippo discipulus eius Erasistratus , Aristotelis filia genitus .
hic Antiocho rege sanato centum talentis donatus est a rege Ptolemaeo filio eius , ut incipiamus et praemia artis ostendere .
Alia factio ab experimentis se cognominans empiricen coepit in Sicilia , Acrone Agragantino Empedoclis physici auctoritate commendato , dissederuntque {dissederuntque} hae scholae , et omnes eas damnavit Herophilus in musicos pedes venarum pulsu discripto per aetatum gradus .
deserta deinde .
et haec secta est , quoniam necesse erat in ea litteras scire ; mutata et quam postea Asclepiades , ut rettulimus , invenerat .
auditor eius Themison fuit seque {seque} inter initia adscripsit illi , mox procedente vita sua et placita mutavit , sed et illa Antonius Musa eiusdem auctoritate divi Augusti , quem contraria medicina gravi periculo exemerat .
multos praetereo medicos celeberrimosque {celeberrimosque} ex iis Cassios , Carpetanos , Arruntios , Rubrios .
CCL HS annuae iis mercedes fuere apud principes .
Q. Stertinius inputavit principibus , quod sestertiis quingenis annuis contentus esset , sescena enim sibi quaestu urbis fuisse enumeratis domibus ostendebat .
par et fratri eius merces a Claudio Caesare infusa est , censusque {censusque} , quamquam exhausti operibus Neapoli exornata , heredi HS ccc reliquere , quantum aetateeadem Arruntius solus .
exortus deinde est Vettius Valens , adulterio Messalinae Claudii Caesaris nobilitatus , pariterque {pariterque} eloquentiae adsectatores et potentiae nanctus novam instituit sectam .
eadem aetas Neronis principatu ad Thessalum transilivit , delentem cuncta placita et rabie quadam in omnis aevi medicos perorantem , quali prudentia ingenioque {ingenioque} , aestimari vel uno argumento abunde potest , cum monumento suo , quod est Appia via , iatronicen se inscripserit .
nullius histrionum equorumque {equorumque} trigarii comitatior egressus in publico erat , cum Crinas Massiliensis arte geminata , ut cautior religiosiorque {religiosiorque} , ad siderum motus ex ephemeride mathematica cibos dando horasque {horasque} observando auctoritate eum praecessit , nuperque {nuperque} HS C ? ? ? reliquit , muris patriae moenibusque {moenibusque} aliis paene non minore summa extructis .
hi regebant fata , cum repente civitatem Charmis ex eadem Massilia invasit damnatis non solum prioribus medicis , verum et balineis , frigidaque {frigidaque} etiam hibernis algoribus lavari persuasit .
mersit aegros in lacus .
videbamus senes consulares usque in ostentationem rigentes , qua de re exstat etiam Annaei Senecae adstipulatio .
nec dubium est omnes istos famam novitate aliqua aucupantes anima statim nostra negotiari .
hinc illae circa aegros miserae sententiarum concertationes , nullo idem censente , ne videatur accessio alterius .
hinc illa infelicis monumenti inscriptio : turba se medicorum perisse .
mutatur ars cottidie totiens interpolis , et ingeniorum Graeciae flatu inpellimur , palamque {palamque} est , ut quisque inter istos loquendo polleat , imperatorem ilico vitae nostrae necisque {necisque} fieri , ceu vero non milia gentium sine medicis degant nec tamen sine medicina , sicuti populus Romanus ultra sexcentesimum annum , neque ipse in accipiendis artibus lentus , medicinae vero etiam avidus , done expertam damnavit .
Etenim percensere insignia priscorum in his moribus convenit .
Cassius Hemina ex antiquissimis auctor est primum e medicis venisse Romam Peloponneso Archagathum Lysaniae filium L. Aemilio M. Livio cos .
anno urbis DXXXV , eique {eique} ius Quiritium datum et tabernam in compito Acilio emptam ob id publice .
vulnerarium eum fuisse egregium , mireque {mireque} gratum adventum eius initio , mox a saevitia secandi urendique {urendique} transisse nomen in carnificem et in taedium artem omnesque {omnesque} medicos , quod clarissime intellegi potest ex M. Catone , cuius auctoritati triumphus atque censura minimum conferunt ; tanto plus in ipso est .
quam ob rem verba eius ipsa ponemus : Dicam de istis Graecis suo loco , M. fili , quid Athenis exquisitum habeam et quod bonum sit illorum litteras inspicere , non perdiscere .
vincam nequissimum et indocile genus illorum , et hoc puta vatem dixisse : quandoque ista gens suas litteras dabit , omnia conrumpet , tum etiam magis , si medicos suos hoc mittet .
iurarunt inter se barbaros necare omnes medicina , sed hoc ipsum mercede faciunt , ut fides iis sit et facile disperdant .
nos quoque dictitant barbaros et spurcius nos quam alios ʼὀπικῶν appellatione foedant .
interdixi tibi de medicis .
Atqui hic Cato sescentesimo quinto anno urbis nostrae obiit , octogensimo quinto suo , ne quis illi defuisse publice tempora aut privatim vitae spatia ad experiendum arbitretur .
quid ergo ? damnatam ab eo rem utilissimam credimus ? minime , Hercules .
subicit enim qua medicina se et coniugem usque ad longam senectam perduxerit , his ipsis scilicet , quae nunc nos tractamus , profiteturque {profiteturque} esse commentarium sibi , quo medeatur filio , servis , familiaribus , quem nos per genera usus sui digerimus .
non rem antiqui damnabant , sed artem , maxime vero quaestum esse mranipretio vitae recusabant .
ideo templum Aesculapii , etiam cum reciperetur is deus , extra urbem fecisse iterumque {iterumque} in insula traduntur et , cum Graecos Italia pellerent , diu etiam post Catonem , excepisse medicos .
augebo providentiam illorum .
solam hanc artium Graecarum nondum exercet Romana gravitas , in tanto fructu paucissimi Quiritium attigere , et ipsi statim ad Graecos transfugae , immo vero auctoritas aliter quam Graece eam tractantibus etiam apud inperitos expertesque {expertesque} linguae non est , ac minus credunt quae ad salutem suam pertinent , si intellegant .
itaque , Hercules , in hac artium sola evenit , ut cuicumque medicum se professo statim credatur , cum sit periculum in nullo mendacio maius .
non tamen illud intuemur ; adeo blanda est sperandi pro se cuique dulcedo .
nulla praeterea lex , quae puniat inscitiam capitalem , nullum exemplum vindictae .
discunt periculis nostris et experimenta per mortes agunt , medicoque {medicoque} tantum hominem occidisse inpunitas summa est .
quin immo transit convitium et intemperantia culpatur , ultroque {ultroque} qui periere arguuntur .
sed decuriae pro more censuris principum examinantur , inquisitio per parietes agitur , et qui de nummo iudicet a Gadibus columnisque {columnisque} Herculis arcessitur , de exilio vero non nisi XLV electis viris datur tabella : at de iudice ipso quales in consilium eunt statim occisuri ! merito , dum nemini nostrum libet scire , quid saluti suae opus sit .
alienis pedibus ambulamus , alienis oculis agnoscimus , aliena memoria salutamus , aliena et vivimus opera , perieruntque {perieruntque} rerum naturae pretia et vitae argumenta .
nihil aliud pro nostro habemus quam delicias .
non deseram Catonem tam ambitiosae artis invidiae a me obiectum aut senatum illum , qui ita censebat , idque {idque} non criminibus artis arreptis , ut aliquis exspectaverit .
quid enim venenorum fertilius aut unde plures testamentorum insidiae ? iam vero et adulteria etiam in principum domibus , ut Eudemi in Livia Drusi Caesaris , item Valentis in qua dictum est regina .
non sint artis ista , sed hominum : non magis haec urbi timuit Cato , ut equidem credo , quam reginas .
ne avaritiam quidem arguam rapacesque {rapacesque} nundinas pendentibus fatis et dolorum indicaturam ac mortis arram aut arcana praecepti , squamam in oculis emovendam potius quam extrahendam .
per quae effectum est , ut nihil magis pro re videretur quam multitudo grassantium ; neque enim pudor , sed aemuli pretia summittunt .
notum est ab eodem Charmide unum aegrum e provincialibus Hs CC reconductum , Alconti vulnerum medico HS | C ? ? ? | damnato ademisse Claudium principem , eidemque {eidemque} in Gallia exulanti et deinde restituto adquisitum non minus intra paucos annos .
et haec personis inputentur .
ne faecem quidem aut inscitiam eius turpem arguamus : ipsorum procerum intemperantiam inmodicis aquarum calidarum deverticulis , imperiosa inedia et ab isdem deficientibus cibo saepius die ingesto , mille praeterea paenitentiae modis , culinarum etiam praeceptis et unguentorum mixturis , quando nullas omisere vitae inlecebras .
invehi peregrinas merces conciliarique {conciliarique} externa pretia displicuisse maioribus crediderim equidem , non tamen hoc Catonem providisse , cum damnaret artem .
theriace vocatur excogitata composition luxuria finxit rebus sexcentis , cum tot remedia dederit natura , quae singula sufficerent .
Mithridatium antidotum ex rebus LIIII componitur , inter nullas pondere aequali , et quarundam rerum sexagesima denarii unius imperatur , quo deorum , per Fidem , ista monstrante ! hominum enim subtilitas tanta esse non potuit ; ostentatio artis et portentosa scientiae venditatio manifesta est .
ac ne ipsi quidem illa novere , conperique {conperique} volgo pro cinnabari Indica in medicamenta minium addi inscitia nominis , quod esse venenum docebimus inter pigmenta .
verum haec ad singulorum salutem pertinent ; illa autem , quae timuit Cato atque providit , innocentiora multo et parva opinatu , quae proceres artis eius de semet ipsi fateantur , illa perdidere imperii mores , illa , quae sani patimur , luctatus , ceromata ceu valitudinis causa instituta , balineae ardentes , quibus persuasere in corporibus cibos coqui , ut nemo non minus validus exiret , oboedientissimi vero efferrentur , potus deinde ieiunorum ac vomitiones et rursus perpotationes ac pilorum eviratio instituta resinis eorum , itemque {itemque} pectines in feminis quidem publicati .
ita est profecto : lues morum , nec aliunde maior quam e medicina , vatem prorsus cottidie facit Catonem et oraculum : satis esse ingenia Graecorum inspicere , non perdiscere .
Haec fuerint dicenda pro senatu illo sescentisque {sescentisque} p . R. annis adversus artem , in qua condicione insidiosissima auctoritatem pessimis boni faciunt , simul contra attonitas quorundam persuasiones , qui prodesse nisi pretiosa non putant .
neque enim dubitaverim aliquis fastidio futura quae dicentur animalia , at non Vergilio fuit nominare formicas nulla necessitate et curculiones ac lucifugis congesta cubilia blattis , non Homero inter proelia deorum inprobitatem muscae describere , non naturae gignere ista , cum gignat hominem .
proinde causas quisque et effectus , non res aestimet .
Ordiemur autem confessis , hoc est lanis ovisque {ovisque} , ob id ut rebus praecipuis honos in primis perhibeatur .
quaedam etiam sic alienis locis , tamen obiter , dici necesse erit .
nec deerat materia pompae , si quicquam aliud intueri liberet quam fidem operis , quippe inter prima proditis etiam ex cinere phoenicis nidoque {nidoque} medicinis , ceu vero id certum esset atque non fabulosum .
inridere est vitam remedia post millensimum annum reditura monstrare .
Lanis auctoritatem veteres Romani etiam religiosam habuere , postes a nubentibus attingi iubentes ; praeterque {praeterque} cultum et tutelam contra frigora sucidae plurima praestant remedia ex oleo vinoque {vinoque} aut aceto , prout quaeque mulceri morderive {morderive} opus sit et adstringi laxarive {laxarive} , luxatis membris dolentibusque {dolentibusque} nervis inpositae et crebro suffusae .
quidam et salem admiscent luxatis ; alii cum lana rutam tritam adipemque {adipemque} inponunt , item contusis tumentibusque {tumentibusque} .
halitus quoque oris gratiores facere traditur confricatis dentibus atque gingivis admixto melle .
prodest et phreneticis suffitu .
sanguinem in naribus sistit cum oleo rosaceo indita et alio modo auribus opturatis spissius .
quin et ulceribus vetustis inponitur cum melle .
vulnera ex vino vel aceto vel aqua frigida et oleo expressa sanat .
arietis vellera luta frigida ex oleo madefacta in muliebribus malis inflammationes vulvae sedant et , si procidat , suffitu reprimunt .
sucida lana inposita subditaque {subditaque} mortuos partus evocat ; sistit etiam profluvia earum .
et canis rabiosi morsibus inculcata post diem septimum solvitur .
reduvias sanat ex aqua frigida .
eadem nitro , sulpure , oleo , aceto , pice liquida ferventibus tincta quam calidissima inposita bis die lumborum dolores sedat .
sistit et sanguine ex ariete sucida articulos extremitatium praeligans .
laudatissima omnis e collo , natione vero Galatica , Tarentina , Attica , Milesia .
sucidam inponunt et desquamatis , percussis , lividis , incussis , conlisis , contritis , deiectis , capitis et aliis doloribus , stomachi inflammationi ex aceto et rosaceo .
cinis eius inlinitur adtritis , vulneratis , ambustis .
et in oculorum medicamenta additur , item in fistulas auresque {auresque} suppuratas .
ad hoc detonsam eam , alii evolsam , decisis summis partibus siccant carpuntque {carpuntque} et in fictili crudo conponunt ac melle perfundunt uruntque {uruntque} .
alii astulis taedae subiectis et subinde interstratis oleo adspersam accendunt cineremque {cineremque} in labellis aqua addita confricant manu et considere patiuntur , idque {idque} saepius mutantes aquam , done linguam adstringat leniter nec mordeat ; tum cinerem reponunt .
vis eius septica est efficacissimeque {efficacissimeque} genas purgat .
Quin ipsae sordes pecudum sudorque {sudorque} feminum et alarum adhaerentes lanis — oesypum vocant — innumeros prope usus habent .
in Atticis ovibus genito palma .
fit pluribus modis , sed probatissimum lana ab iis partibus recenti concerpta aut quibuscumque sordibus sucidis primum collectis lento igni in aēneo subfervefactis et refrigeratis pinguique {pinguique} , quod supernatet , collecto in fictile vas iterumque {iterumque} decocta priore materia ; quae pinguitudo utraque frigida aqua lavatur et in linteo saccatur ac sole torretur , donec candida fiat ac tralucida ; tum in stagnea pyxide conditur .
probatio , ut sordium virus oleat et manu fricante ex aqua non liquetur , sed albescat ut cerussa .
oculis utilissimum contra inflammationes genarumque {genarumque} callum .
quidam in testa torrent , donec pinguitudinem amittat , utilius tale existimantes erosis et duris genis , angulis scabiosis et lacrimantibus .
ulcera non oculorum modo sanat , sed oris etiam et genitalium cum anserino adipe .
medetur et vulvae inflammationibus et sedis rhagadiis et condylomatis cum meliloto ac butyro .
reliquos usus eius digeremus .
sordes quoque caudarum concretae in pilulas siccatae per se tusaeque {tusaeque} in farinam et inlitae dentibus mire prosunt , etiam labantibus , gingivisque {gingivisque} , si carcinoma serpat ; iam vero pura vellera aut per se inposita caecis doloribus aut accepto sulpure , et cinis eorum genitalium vitiis , tantumque {tantumque} pollent , ut medicamentis quoque superponantur .
medentur ante omnia et pecori ipsi , si fastidio non pascantur .
cauda enim quam artissime praeligata , evolsa inde lana , statim vescuntur , traduntque {traduntque} quod extra nodum sit e cauda praemori .
Lanae habent et cum ovis societatem simul fronti inpositae contra epiphoras .
non opus est eas in hoc usu radicula esse curatas neque aliud quam candidum ex ovo infundi ac pollinem turis .
Ova per se infuso candido oculis epiphoras cohibent urentesque {urentesque} refrigerant — quidam cum croco praeferunt — et pro aqua miscentur collyriis ; infantibus vero contra lippitudines , ut vix aliud , remedio sunt butyro admixto recenti .
eadem cum oleo trita ignes sacros leniunt betae foliis superinligatis .
candido ovorum in oculis et pili reclinantur Hammoniaco trito admixtoque {admixtoque} et vari in facie cum pineis nucleis ac melle modico .
ipsa facies inlita sole non uritur .
ambusta aquis si statim ovo occupentur , pusulas non sentiunt — quidam admiscent farinam hordeaciam et salis parum — , ulceribus vero ex ambusto cum candido ovorum tostum hordeum et suillo adipe mire prodest .
eadem curatione ad sedis vitia utuntur , infantibus quidem etiam si quid ibi procidat ; ad pedum rimas ovorum candido decocto cum cerussae denariorum II pondere , pari spumae argenti , murrae exiguo , dein vino ; ad ignem sacrum candido ovorum ternum cum amylo .
aiunt et vulnera candido glutinari calculosque {calculosque} pelli .
— Lutea ovorum cocta , ut indurescant , admixto croco modice , item melle , ex lacte mulieris inlita dolores oculorum mitigant , vel cum rosaceo et mulso lana oculis inposita , vel cum trito apii semine ac polenta in mulso inlita .
prodest et tussientibus per se luteum devoratum liquidum ita , ut dentibus non attingatur , thoracis destillationibus , faucium scabritiae .
privatim contra haemorrhoidas morsui inlinitur sorbeturque {sorbeturque} crudum .
prodest et renibus , vesicae rosionibus exulcerationibusque {exulcerationibusque} .
cruenta excreantibus v ovorum lutea in vini hemina cruda sorbentur , dysintericis cum cinere putaminis sui et papaveris suco ac vino .
dantur coeliacis cum uvae passae pinguis pari pondere et malicorii per triduum aequis portionibus , et alio modo lutea ovorum III , lardi veteris et mellis quadrantibus , vini veteris cyathis III , trita ad crassitudinem mellis et , cum opus sit , abellanae nucis magnitudine ex aqua pota , item ex oleo fricta terna , totis ovis pridie maceratis in aceto ; sic et lientericis , sanguinem autem reicientibus cum III cyathis musti .
utuntur isdem ad liventia , si vetustiora sint , cum bulbis ac melle .
sistunt et menses mulierum cocta et e vino pota , inflationes quoque vulvae cruda cum oleo ac vino inlita .
utilia sunt et cervicis doloribus cum anserino adipe et rosaceo , sedis etiam vitiis indurata igni , ut calore quoque prosint , et condylomatis cum rosaceo ; item ambustis durata in aqua , mox in pruna putaminibus exustis , tum lutea ex rosaceo inlinuntur .
fiunt et tota lutea , quae vocant sitista , cum triduo incubita tolluntur .
stomachum dissolutum confirmant pulli ovorum cum gallae dimidio ita , ne ante II horas alius cibus sumatur .
dant et dysintericis pullos in ipso ovo decoctos admixta vini austeri hemina et pari modo olei polentaeque {polentaeque} .
— Membrana putamini detracta sive crudo sive cocto labrorum fissuris medetur , putaminis cinis in vino potus sanguinis eruptionibus .
comburi sine membrana oportet .
sic fit et dentifricium .
idem cinis et mulierum menses cum murra inlitus sistit .
firmitas putaminum tanta est , ut recta nec vi nec pondere ullo frangantur nec nisi paulum inflexa rotunditate .
— Tota ova adiuvant partum cum ruta et aneto et cumino pota e vino .
scabiem corporum ac pruritum oleo et cedria mixtis tollunt , ulcera quoque umida in capite cyclamino admixta .
ad puris et sanguinis excreationes ovum crudum cum porri sectivi suco parique {parique} mensura mellis Graeci calefactum hauritur .
dantur et tussientibus cocta et trita cum melle et cruda cum passo oleique {oleique} pari modo .
infunduntur et virilitatis vitiis singula cum ternis cyathis passi amylique {amylique} semuncia a balneis ; adversus ictus serpentium cocta tritaque {tritaque} adiecto nasturtio inlinuntur .
— Cibo quot modis iuvent , notum est , cum transmeent faucium tumorem calfactuque {calfactuque} obiter foveant .
nullus est alius cibus , qui in aegritudine alat neque oneret simulque {simulque} vim potus et cibi habeat .
maceratorum in aceto molliri diximus putamen ; talibus cum farina in panem subactis coeliaci recreantur .
quidam ita resoluta in patinis torrere utilius putant , quo genere non alvos tantum , sed et menses feminarum sistunt , aut , si maior sit impetus , cruda cum farina et aqua hauriuntur .
et per se Iutea ex iis decocuntur in aceto , donec indurescant , iterumque {iterumque} cum trito pipere torrentur ad cohibendas alvos .
fit et dysintericis remedium singulare ovo effuso in fictile novum eiusdemque {eiusdemque} ovi mensura , ut paria sint omnia , melle , mox aceto , item oleo confusis crebroque {crebroque} permixtis ; quo fuerint ea excellentiora , hoc praesentius remedium erit .
alii eadem mensura pro oleo et aceto resinam adiciunt rubentem vinumque {vinumque} ; et alio modo temperant , olei tantum mensura pari pineique {pineique} corticis II sexagensimis denarii , una eius quod rhum diximus , mellis obolis v simul decoctis , ita ut cibus alius post IIII horas sumatur .
torminibus quoque multi medentur ova bina cum alii spicis IIII una terendo vinique {vinique} hemina calefaciendo atque ita potui dando .
et , ne quid desit ovorum gratiae , candidum ex iis admixtum calci vivae glutinat vitri fragmenta ; vis vero tanta est , ut lignum perfusum ovo non ardeat ac ne vestis quidem contacta aduratur .
de gallinarum autem ovis tantum locuti sumus , cum et reliquarum alitum restent , magnae utilitatis , sicut suis locis dicemus .
Praeterea est ovorum genus in magna fama Galliarum , omissum Graecis .
angues enim numerose convoluti salivis faucium corporumque {corporumque} spumis artifici conplexu glomerant ; urinum appellatur .
Druidae sibilis id dicunt in sublime iactari sagoque {sagoque} oportere intercipi , ne tellurem attingat ; profugere raptorem equo , serpentes enim insequi , donec arceantur amnis alicuius interventu ; experimentum eius esse , si contra aquas fluitet vel auro vinctum ; atque , ut est Magorum sollertia occultandis fraudibus sagax , certa luna capiendum censent , tamquam congruere operationem eam serpentium humani sit arbitrii .
vidi equidem id ovum mali orbiculati modici magnitudine , crusta cartilagineis velut acetabulis bracchiorum polypi crebris insigne .
Druidis ad victorias litium ac regum aditus mire laudatur , tantae vanitatis , ut habentem id in lite in sinu equitem R. e Vocontiis a divo Claudio principe interemptum non ob aliud sciam .
hic tamen conplexus anguium et frugifera eorum concordia in causa videtur esse , quare exterae gentes caduceum in pacis argumentis circumdata effigie anguium fecerint ; neque enim cristatos esse in caduceo mos est .
De anserum ovis magnae utilitatis ipsoque {ipsoque} ansere dicturi hoc in volumine debemus honorem et Commageno , clarissimae rei .
fit ex adipe anserum — alioqui celeberrimi usus , set ad hoc in Commagene Syriae parte — cum cinnamo , casia , pipere albo , herba quae Commagene vocatur , obrutis nive vasis , odore iucundo , utilissimum ad perfrictiones , convulsiones , caecos aut subitos dolores omniaque {omniaque} , quae acopis curantur , unguentumque {unguentumque} pariter et medicamentum est .
fit et in Syria alio modo , avium adipe curato ut dicemus , additis erysisceptro , xylobalsamo , phoenice , item tuso calamo singulorum pondere quod sit adipis , in vino bis aut ter subfervefacto .
fit autem hieme , quoniam aestate non glaciat nisi accepta cera .
multa praeterea remedia sunt ex ansere , quod miror aeque quam in capris , namque anser corvusque {corvusque} ab aestate in autumnum morbo conflictari dicuntur .
De anserum honore , quem meruere Gallorum in Capitolium ascensu deprehenso , diximus .
eadem de causa supplicia annua canes pendunt , inter aedem Iuventatis et Summani vivi in furca sabucea armo fixi .
sed plura de hoc animali dici cogunt priscorum mores .
Catulos lactentes adeo puros existimabant ad cibum , ut etiam placandis numinibus hostiarum vice uterentur iis .
Genitae Manae catulo res divina fit , et in cenis deum etiam nunc ponitur catulina .
aditialibus quidem epulis celebrem fuisse Plauti fabulae indicio sunt .
sanguine canino contra toxica nihil praestantius putant ; vomitiones quoque hoc animal monstrasse homini videtur , et alios usus ex eo mire laudatos referemus suis locis .
nunc ad institutum ordinem pergemus .
Adversus serpentium ictus efficacia habentur fimum pecudis recens in vino decoctum inlitumque {inlitumque} , mures dissecti inpositi .
quorum natura non est spernenda , praecipue in adsensu siderum , ut diximus , cum lunae lumine fibrarum numero crescente atque decrescente .
tradunt Magi iocinere muris dato porcis in fico sequi dantem id animal , in homine quoque similiter valere , sed resolvi cyatho olei poto .
Mustelarum duo genera ; alterum silvestre , distans magnitudine , Graeci vocant ictidas .
harum fel contra aspidas dicitur efficax , cetero venenum .
haec autem , quae in domibus nostris oberrat et catulos suos , ut auctor est Cicero , cottidie transfert mutatque {mutatque} sedem , serpentes persequitur .
ex ea inveterata sale denari pondus in cyathis III datur percussis aut ventriculus coriandro fartus inveteratusque {inveteratusque} et in vino potus , et catulus mustelae etiam efficacius .
Quaedam pudenda dictu tanta auctorum adseveratione commendantur , ut praeterire fas non sit , siquidem illa concordia rerum aut repugnantia medicinae gignuntur , veluti cimicum , animalis foedissimi et dictu quoque fastidiendi , natura contra serpentium morsus et praecipue aspidum valere dicitur , item contra venena omnia , argumento , quod dicant gallinas , quo die ederint , non interfici ab aspide , carnesque {carnesque} earum percussis plurimum prodesse .
ex iis , quae tradunt , humanissimum est inlinere morsibus cum sanguine testudinis , item suffitu eorum abigere sanguisugas adhaerentes haustasque {haustasque} ab animalibus restinguere in potu datis .
quamquam et oculos quidam his inungunt tritis cum sale et lacte mulierum auresque {auresque} cum melle et rosaceo admixtis .
eos , qui agrestes sint et in malva nascantur , crematos , cinere permixto rosaceo , infundunt auribus .
cetera , quae de his tradunt vomitionum et quartanarum remedia aliorumque {aliorumque} morborum , quamquam ovo aut cera aut faba inclusos censeant devorandos , falsa nec referenda arbitror .
lethargi tantum medicinae cum argumento adhibent , quoniam vincatur aspidum somnifica vis , septenos in cyatho aquae dantes , puerilibus annis quaternos .
et in stranguria fistulae inposuere .
adeo nihil parens illa rerum omnium sine ingentibus causis genuit .
quin et adalligatos laevo bracchio binos lana subrepta pastoribus resistere nocturnis febribus prodiderunt , diurnis in russeo panno .
rursus his adversatur scolopendra suffituque {suffituque} enecat .
Aspides percussos torpore et somno necant , omnium serpentium minime sanabiles .
sed venenum earum , si sanguinem attigit aut recens vulnus , statim interemit ; si inveteratum ulcus , tardius .
de cetero potum quantalibet copia non nocet , non enim est tabifica vis ; itaque occisa morsu earum animalia cibis innoxia sunt .
cunctarer in proferendo ex iis remedio , ni M. Varro LXXXIII vitae anno prodidisset aspidum ictus efficacissime sanari hausta a percussis ipsorum urina .
Basilisci , quem etiam serpentes ipsae fugiunt alias olfactu necantem , qui hominem , vel si aspiciat tantum , dicitur interemere , sanguinem Magi miris laudibus celebrant : coeuntem picis modo et colore , dilutum cinnabari clariorem fieri .
attribuunt ei successus petitionum a potestatibus et a diis etiam precum , morborum remedia , veneficiorum amuleta .
quidam et Saturni sanguinem appellant .
Draco non habet venena .
caput eius limini ianuarum subditum propitiatis adoratione diis fortunatam domum facere promittitur , oculis eius inveteratis et cum melle tritis inunctos non expavescere ad nocturnas imagines etiam pavidos , cordis pingue in pelle dorcadum nervis cervinis adalligatum in lacerto conferre iudiciorum victoriae plurimum , spondylum aditus potestatium mulcere , dentes eius inligatos pellibus caprearum cervinis nervis mites praestare dominos potestatesque {potestatesque} exorabiles .
sed super omnia est compositio , qua invictos faciunt Magorum mendacia : cauda draconis et capite , pilis leonis e fronte et medulla eiusdem , equi victoris spuma , canis ungue adalligatis cervino corio nervisque {nervisque} cervi alternatis et dorcadis .
quae coarguisse non minus referet quam contra serpentes remedia demonstrasse , quoniam et haec illorum veneficia sunt .
draconum adipem venenata fugiunt , item , si uratur ichneumonum ; fugiunt et urticis tritis in aceto perunctos .
Viperae caput inpositum , vel alterius quam quae percusserit , sine fine prodest , item si quis ipsam eam in vapore baculo sustineat — aiunt enim recanere — , item si quis exustae eiusdem cinerem inlinat .
reverti autem ad percussum serpentem necessitate naturae Nigidius auctor est .
caput quidam dissecant scite inter aures ad eximendum lapillum , quem aiunt ab ea devorari territa ; alii ipso toto capite utuntur .
fiunt ex vipera pastilli , qui theriaci vocantur a Graecis , ternis digitis mensura utrimque amputatis exemptisque {exemptisque} interaneis et livore spinae adhaerente , reliquo corpore in patina ex aqua et aneto discocto spinisque {spinisque} exemptis et addita similagine atque ita in umbra siccatis pastillis , quibus ad multa medicamenta utuntur .
significandum videtur e vipera tantum hoc fieri .
quidam purgatae ut supra dictum est adipem cum olei sextario decocunt ad dimidias ; ex eo , cum opus sit , ternis stillis additis in oleum perunguntur , ut omnes bestiae fugiant eos .
Praeterea constat contra omnium ictus quamvis insanabiles ipsarum serpentium exta inposita auxiliari , eosque {eosque} , qui aliquando viperae iecur coctum hauserint , numquam postea feriri a serpente .
neque anguis venenatus est nisi per mensem luna instigatus , et prodest vivus conprehensus et in aqua contusus , si foveantur ita morsus .
quin et inesse ei remedia multa creduntur , ut digeremus , et ideo Aesculapio dicatur .
Democritus quidem monstra quaedam ex his confingit , ut possint avium sermones intellegi .
anguis Aesculapius Epidauro Romam advectus est vulgoque {vulgoque} pascitur et in domibus , ac nisi incendiis semina exurerentur , non esset fecunditati eorum resistere in orbe terrarum .
pulcherrimum anguium genus est quod et in aqua vivit ; hydri vocantur , nullo serpentium inferiores veneno .
horum iecur servatum [ adversus ] percusso ab iis auxilium est .
— Scorpio tritus stelionum veneno adversatur .
fit enim e stelionibus malum medicamentum ; nam cum inmortuus est vino , faciem eorum , qui biberint , lentigine obducit .
ob hoc in unguento necant eum insidiantes paelicum formae .
remedium est ovi luteum et mel ac nitrum .
fel stelionum tritum in aqua mustelas congregare dicitur .
Inter omnia venenata salamandrae scelus maximum est .
cetera enim singulos feriunt , nec plures pariter interimunt , ut omittam , quod perire conscientia dicuntur homine percusso neque amplius admitti a Terra ; salamandra populos pariter necare inprovidos potest .
nam si arbori inrepsit , omnia poma inficit veneno et eos , qui ederint , necat frigida vi , nihil aconito distans ; quin immo si contacto ab ea ligno , lapidi crusta panis inponatur , idem veneficium est vel si in puteum cadat , quippe cum saliva eius quacumque parte corporis , vel in pede imo , respersa omnis in toto corpore defluat pilus .
tamen talis ac tanti veneni a quibusdam animalium , ut subus , manditur dominante eadem illa rerum dissidentia .
venenum eius restingui primum omnium ab iis , quae vescantur illa , verisimile est , ex iis vero , quae produntur , cantharidum potu aut lacerta in cibo sumpta .
cetera adversantia diximus dicemusque {dicemusque} suis locis .
ex ipsa quae Magi tradunt contra incendia , quoniam ignes sola animalium extinguat , si forent vera , iam esset experta Roma .
Sextius venerem accendi cibo earum , si detractis interaneis et pedibus et capite in melle serventur , tradit negatque {negatque} restingui ignem ab iis .
E volucribus in auxilio contra serpentes primus vultur est , adnotatumque {adnotatumque} minus virium esse nigris .
pinnarum ex alis nidore , si urantur , fugari eas dicunt , item cor eius alitis habentes tutos esse ab impetu non solum serpentium , sed etiam ferarum latronumque {latronumque} et regum ira .
Carnibus gallinaceorum ita , ut tepebunt avulsae , adpositis venena serpentium domantur , item cerebro in vino poto .
Parthi gallinae malunt cerebrum plagis inponere .
ius quoque ex iis potum praeclare medetur , et in multis aliis usibus mirabile .
pantherae , leones non attingunt perunctos eo , praecipue si et alium fuerit incoctum .
alvum solvit validius e vetere gallinaceo , prodest et contra longinquas febres et torpentibus membris tremulisque {tremulisque} et articulariis morbis et capitis doloribus , epiphoris , inflationibus , fastidiis , incipiente tenesmo , iocineri , renibus , vesicae , contra cruditates , suspiria .
itaque etiam faciendi eius extant praecepta : efficacius coci cum olere marino aut cybio aut cappari aut apio aut herba Mercuriali , polypodio aut aneto , utilissime autem in congiis III aquae ad III heminas cum supra dictis herbis et refrigeratum sub diu dari , tempestivius antecedente vomitione .
non praeteribo miraculum , quamquam ad medicinam non pertinens : si auro liquescenti gallinarum membra misceantur , consumunt id in se ; ita hoc venenum auri est .
at gallinacei ipsi circulo e ramentis addito in collum non canunt .
Auxiliatur contra serpentes et columbarum caro recens concerpta et hirundinum , bubonis pedes usti cum plumbagine herba .
nec omittam in hac quoque alite exemplum magicae vanitatis , quippe praeter reliqua portentosa mendacia cor eius inpositum mammae mulieris dormientis sinistrae tradunt efficere , ut omnia secreta pronuntiet ; praeterea in pugnam ferentes id fortiores fieri .
eiusdem ovo ad capillum remedia demonstrant .
quis enim , quaeso , ovum bubonis umquam visere potuit , cum ipsam avem vidisse prodigium sit ? quis utique experiri et praecipue in capillo ? sanguine quidem pulli bubonis etiam crispari capillum promittunt .
cuius generis prope videri possint quae tradunt et de vespertilione , si ter circumlatus domui vivus super fenestram inverso capite adfigatur , amuletum esse , privatimque {privatimque} ovilibus circumlatum totiens et pedibus suspensum super limen .
sanguinem quoque eius cum carduo contra serpentium ictus inter praecipua laudant .
Phalangium est Italiae ignotum et plurium generum : unum simile formicae , sed multo maius , rufo capite , reliqua parte corporis nigra , albis guttis .
acerbior huius quam vespae ictus .
vivit maxime circa furnos et molas .
in remedio est , si quis eiusdem generis alterum percusso ostendat , et ad hoc servantur mortui .
inveniuntur et cortices eorum , qui triti et poti medentur ; mustelae catuli ut supra .
aeque phalangion Graeci vocant inter genera araneorum , sed distingunt lupi nomine .
tertium genus est eodem phalangi nomine araneus lanuginosus , grandissimo capite , quo dissecto inveniri intus dicuntur vermiculi duo adalligatique {adalligatique} mulieribus pelle cervina ante solis ortum praestare , ne concipiant , ut Caecilius in commentariis reliquit .
vis ea annua est .
quam solam ex omni atocio dixisse fas sit , quoniam aliquarum fecunditas plena liberis tali venia indiget .
vocatur et rhox acino nigro similis , ore minimo sub alvo , pedibus brevissimis tamquam inperfectis .
dolor a morsu eius qualis a scorpione , urina similis aranei textis .
idem erat asterion , nisi distingueretur virgulis albis ; huius morsus genua labefactat .
peior utroque est caeruleus , lanugine nigra , caliginem concitans et vomitus araneosos .
etiamnum deterior a crabrone pinna tantum differens ; hic et ad maciem perducit .
myrmecion , formicae similis capite , alvo nigra , guttis albis distinguentibus , vesparum dolore torquet .
tetragnathii duo genera habent : peior medium caput distinguente linea alba et transversum altera ; hic oris tumorem facit .
at cinereus posteriore parte candicans lentior , minime autem noxius eodem colore qui telas muscis in parietibus latissime pandit .
contra omnium morsus remedio est gallinaceum cerebrum cum piperis exiguo potum in posca , item formicae v potae , pecudum fimi cinis inlitus ex aceto et ipsi aranei quicumque in oleo putrefacti .
Muris aranei morsus sanatur coagulo agni e vino poto , ungulae arietinae cinere cum melle , mustelae catulo ut in serpentibus dictum est .
si iumenta momorderit , mus recens cum sale inponitur aut fel vespertilionis ex aceto .
et ipse mus araneus contra se remedio est divulsus inposits .
nam si praegnans momordit , protinus dissilit .
ptimum , si is inponatur , qui momorderit , sed et alios ad hunc usum servant in oleo aut luto circumlitos .
est et contra morsum eius remedio terra ex orbita ; ferunt enim non transiri ab eo orbitam torpore quodam naturae .
Scorpionibus contrarius maxime invicem stelio traditur , ut visu quoque pavorem iis adferat et torporem frigidi sudoris .
itaque in oleo putrefaciunt eum et ita vulnera perungunt .
quidam oleo illo spumam argenteam decocunt ad emplastri genus atque ita inlinunt .
hunc Graeci coloten vocant et ascalaboten et galeoten ; in Italia non nascitur .
est enim hic plenus lentigine , stridoris acerbi et araneis vescitur , quae omnia nostris stelionibus aliena sunt .
Prodest et gallinarum fimi cinis inlitus , draconis 15 iocur , lacerta divulsa , mus divulsus , scorpio ipse suae plagae inpositus aut assus in cibo sumptus aut potus in meri cyathis II . proprium est scorpionum quod manus palmam non feriunt , nec visi pilos attingere .
lapillus qualiscumque ab ea parte , qua in terra erat , adpositus plagae levat dolorem , item testa , sicut erat terra operta ex aliqua parte , inposita liberare dicitur — non debent respicere qui inponunt et cavere ne sol aspiciat — , vermes terreni triti inpositi .
multa et alia ex his remedia sunt , propter quae in melle servantur .
Noctua apibus contraria et vespis crabronibusque {crabronibusque} et sanguisugis ; pici quoque Martii rostrum secum {secum} habentes non feriuntur ab iis .
adversantur et locustarum minimae sine pinnis , quas attelebos vocant .
Est et formicarum genus venenatum , non fere in Italia .
solipugas Cicero appellat , salpugas Baetica .
his cor vespertilionis contrarium omnibusque {omnibusque} formicis .
Salamandris cantharidas diximus resistere .
sed in his magna quaestio , quoniam ipsae venena sunt potae vesicae cum cruciatu praecipuo .
Cossinum equitem Romanum amicitia Neronis principis notum , cum is lichene correptus esset , vocatus ex Aegypto medicus ob hanc valetudinem eius a Caesare , cum cantharidum potu praeparare voluisset , interemit .
verum inlitas prodesse non dubium est cum suco taminiae uvae et sebo ovis vel caprae .
ipsarum cantharidum venenum in qua parte sit , non constat inter auctores .
alii in pedibus et in capite existimant esse , alii negant .
convenit tantum pinnas earum auxiliari , in quacumque parte sit venenum .
ipsae nascuntur ex vermiculo in spongea maxime cynorrhodi , quae fit in caule , sed fecundissime in fraxino , ceterae in alba rosa , minus efficaces .
potentissimae inter omnes variae luteis lineis , quas in pinnis transversas habent , pingues ; multum inertiores minutae , latae , pilosae ; inutilissimae vero unius coloris macrae .
conduntur in calice fictili non picato et linteo conligato , coniecta et rosa matura , et suspenduntur super acetum cum sale fervens , donec per linteolum vaporentur , postea reponuntur .
vis earum adurere corpus , crustas obducere .
eadem pityocampis in picea nascentibus , eadem bupresti , similiterque {similiterque} praeparantur , efficacissimae omnes ad lepras , lichenas .
dicuntur et menses ciere et urinam ; ideo Hippocrates et hydropicis dabat .
Cantharides obiectae sunt Catoni Uticensi , ceu venenum vendidisset in auctione regia , quoniam eas HS LX addixerat .
et sebum autem struthocamelinum tune {tune} venisse HS XXX obiter dictum sit , efficacioris ad omnia usus , quam est anserinus adips .
Diximus et mellis venenati genera .
contra utuntur melle , in quo apes sint mortuae .
idem potum in vino remedium est vitiorum , quae e cibo piscium gignuntur .
In canis rabiosi morsu tuetur a pavore aquae canini capitis cinis inlitus vulneri .
oportet autem comburi omnia eodem modo , ut semel dicamus , in vase fictili novo argilla circumlito atque ita in furnum indito .
idem et in potione proficit .
quidam ob id edendum dederunt .
aliqui et vermem e cadavere canino adalligavere menstruave {menstruave} canis in panno subdidere calici aut intus ipsius caudae pilos combustos inseruere vulneri .
cor caninum habentem fugiunt canes ; non latrant vero lingua canina in calciamento subdita pollici aut caudam mustelae , quae abscisa ea dimissa sit , habentes .
est limus salivae sub lingua rabiosi canis , qui datus in potu hydrophobos fieri non patitur ; multo tamen utilissime iocur eius , qui in rabie momorderit , datur , si fieri possit , crudum mandendum ; sin minus , quoquo modo coctum , aut ius coctis carnibus .
est vermiculus in lingua canum , qui vocatur a Graecis lytta , quo exempto infantibus catulis nec rabidi fitut nec fastidium sentiunt .
idem ter igni circumlatus datur morsis a rabioso , ne rabidi fiant .
et cerebello gallinaceo occurritur , sed id devoratum anno tantum eo prodest .
aiunt et cristam galli contritam efficaciter inponi et anseris adipem cum melle .
salliuntur et carnes eorum , qai rabidi fuerint , ad eadem remedia in cibo dandae .
quin et necantur catuli statim in aqua ad sexum eius , qui momorderit , ut iocur crudum devoretur ex iis .
pradest et fimum gallinaceum , dumtaxat rufum , ex aceto inpositum et muris aranei caudae cinis ita , ut ipse , cui abscisa sit , vivus dimittatur , glaebula ex hirundinum nido inlita ex aceto , vel pulli hirundinis combusti , membrana sive senectus anguium vernatione exuta cum cancro masculo ex vino trita ; hac etiam per se reposita in arcis armariisque {armariisque} tineas necant .
mali tanta vis est , ut urina quoque calcata rabiosi canis noceat , maxime ulcus habentibus .
remedio est fimum caballinum adspersum aceto et calefactum in fico inpositum .
minus hoc miretur qui cogitet lapidem a cane morsum usque in proverbium discordiae venisse .
qui in urinam canis suam egesserit , torporem lumborum sentire dicunt .
— ( Lacerta , quam sepa , alii chalcidem vocant , in vino pota morsus suos sanat ) . — Veneficiis ex mustela silvestri factis contrarium est ius gallinacei veteris large haustum ; peculiariter contra aeonita addi parum salis oporteat .
gallinarum fimum , dumtaxat candidum , in hysopo decoctum aut mulso contra venena fungorum boletorumque {boletorumque} , item inflationes ac strangulationes , quod miremur , cum , si aliud animal gustaverit id fimum , torminibus et inflationibus adficiatur .
sanguis anserinus contra lepores marinos valet cum olei aequa portione , idem contra mala medicamenta omnia adversatur cum Lemnia rubrica et spinae albae suco , ut pastillorum drachmis quinis e cyathis ternis aquae bibatur .
item mustelae catulus , ut supra diximus praeparatus , coagulum quoque agninum adversus omnia mala medicamenta pollet ; item sanguis anatum Ponticarmn ; itaque et spissatus servatur vinoque {vinoque} diluitur ; quidam feminae anatis efficaciorem putant .
simili modo contra venena omnia ciconiarum ventriculus valet , coagulum pecoris , ius ex care arietum , privatim adversus cantharidas , item lac ovium calidum praeterque {praeterque} iis , qui buprestim aut aconitum biberint , columbarum silvestrium fimum privatim contra argenti vivi potum , contra toxica mustela vulgaris inveterata drachmis binis pota .
Alopecias replet fimi pecudum cinis cum oleo cyprio et melle , item ungularum muli vel mulae ex oleo myrteo , praeterea , ut Varro noster tradit , nurinum fimum , quod ille muscerdas appellat , aut muscarum capita recentia prius folio ficulneo asperatas .
alii sanguine muscarum utuntur , alii x diebus cinerem earum inlinunt cum cinere chartae vel nucum ita , ut sit tertia portio e muscis ; alii lacte mulierum cum brassica cinerem nuscarum subigunt , quidam melle tantum .
nullum animal minus docile existimatur minorisve {minorisve} intellectus ; eo mirabilius est Olympiae sacro certamine nubes earum immolato tauro deo , quem Myioden vocant , extra territorium id abire .
alopecias cinis et e murium capitibus caudisque {caudisque} et totius muris emendat , praecipue si veneficio accident haec iniuria , item irenacei cinis cum melle aut corium combustum cum pice liquida .
caput quidem eius ustum per se etiam cicatricibus pilos reddit , alopecias autem in ea curatione praeparari oportet novacula ; et sinapi quidam ex aceto uti maluerunt .
quae de irenaceo dicentur , omnia tanto magis valebunt in hy - strice .
lacertae quoque , ut docuimus combustae cum radice recentis harundinis , quae , ut una cremari possit , minutim findenda est , ita myrteo oleo permixto cinere , capillorum deluvia continent .
efficacius virides lacertae omnia eadem praestant , etiamnum utilius admixto sale et adipe ursino et cepa tusa .
quidam denas virides in x sextariis olei veteris discocunt , contenti semel in mense unguere .
pellium viperinarum cinis alopecias celerrime explet , item gallinarum fimum recens inlitum .
corvi ovum in aereo vase permixtum inlitumque {inlitumque} deraso capite nigritiam capilli adfert , sed , donec inarescat , oleum in ore habendum est , ne et dentes simul nigrescant , idque {idque} in umbra faciendum neque ante quadriduum abluendum .
alii sanguine et cerebro eius utuntur cum vino nigro ; alii excocunt ipsum et nocte concubia in plumbeum vas condunt .
aliqui alopecias cantharide trita inlinunt cum pice liquida , nitro praeparata cute — caustica vis earum , cavendumque {cavendumque} ne exulcerent alte — , postea ad ulcera ita facta capita murium et fel murium et fimum cum helleboro et pipere inlini iubent .
Lendes tolluntur adipe canino vel anguibus in cibo sumptis anguillarum modo aut eorum vernatione , quam exuunt , pota , porrigines felle ovillo cum creta Cimolia inlito capite , donec inarescat .
Capitis doloribus remedio sunt coclearum , quae nudae inveniuntur nondum peractae , ablata capita et his duritia lapidea exempta — est autem calculi latitudine , ea - que adalligantur , set minutae fronti inlinuntur tritae , item oesypum — , ossa e capite vulturis adalligata aut cerebrum cum oleo et cedria , peruncto capite et intus naribus inlitis , cornicis cerebrum coctum in cibo sumptum vel noctuae , gallinaceus , si inclusus abstineatur die ac nocte , pari inedia eius , cuius doleat , evulsis collo plumis circumligatisque {circumligatisque} vel cristis , mustelae cinis inlitus , surculus ex nido milui pulvino subiectus , murina pellis cremata ex aceto inlito cinere , limacis inter duas orbitas inventae ossiculum per aurum , argentum , ebur traiectum in pellicula canina adalligatum , quod remedium pluribus semperque {semperque} prodest .
fracto capiti aranei tela ex oleo et aceto inposita non nisi vulnere sanato abscedit .
haee et vulneribus tonstrinarum sanguinem sistit , a cerebro vero profluentem anseris sanguis aut anatis infusus , adeps earundem alitum cum rosaceo .
cocleae matutina pascentis harundine caput praecisum , maxime luna plena , lineo panno adalligant capitis doloribus liceo aut cera alba ad - dita fronti inlinunt .
et pilos caninos panno adalligant .
Cerebrum cornicis in ci o sumptum palpebras gignere dicitur , oesypum cum murra calido specillo inlitum .
idem praestare muscarum fimique {fimique} murini cinerem aequis portionibus , ut efficiatur dimidium pondus denarii , promittitur , additis II sextis denarii e stibi , ut omnia oesypo inlinantur ; item murini ca uli triti in vino vetere ad crassitudinem acopi .
pilos in iis incommodos evulsos renasci non patitur fel irenacei , ovorum stelionis liquor , salamandrae cinis , lacertae viridis fel in vino albo sole coactum ad crassitudinem mellis in aereo vase , hirundinis pullorum cinis cum lacte tithymalli , spuma coclearum .
Glaucomata dicunt Magi cerebro catuli septem dierum emendari specillo demisso in dexteram partem , si dexter oculus curetur , in sinistram , si sinister , aut felle recenti axionis ; noctuarum est id genus , quibus pluma aurium modo micat .
suffusionem oculorum canino felle malebat quam hyaenae curari Apollonius Pitanaeus cum melle , item albugines .
murium capitum caudaeque {caudaeque} cinere ex melle inunctis claritatem visus restitui dicunt , multoque {multoque} magis gliris aut muris silvestris cinere aut aquilae cerebro vel felle cum Attico melle .
cinis e capite soricis cum stibi tritus lacrimosis oculis plurimum confert — stibi quid sit dicemus in metallis — , mustelae cinis suffusionibus , item lacertae , hirundinis cerebrum .
cocleae tritae fronti inlitae epiphoras sedant sive per se sive cum polline sive cum ture ; sic et solatis , id est sole correptis , prosunt .
vivas quoque cremare et cinere earum cum melle Cretico inunguere caligines utilissimum est .
iumentorum oculis membrana aspidis , quam exuit vere , cum adipe eiusdem claritatem inunctis facit .
viperam vivam in fictili novo comburere addito feniculi suco ad cyathum unum et turis manna una atque ita suffusiones oculorum et caligines inunguere utilissimum est ; medicamentum id echeon vocatur .
fit et collyrium e vipera in olla putrefacta vermiculisque {vermiculisque} enatis cum croco tritis .
et uritur in olla cum sale , quem lingendo claritatem oculorum consecuntur et stomachi totiusque {totiusque} corporis tempestivitates ; hic sal et pecori datur salubritatis causa et in antidotum contra serpentes additur .
quidam et ad oculos viperis utuntur in cibis .
primum omnium occisae statim salem in os addi iubent , donee liquescat , mox IIII digitorum mensura utrimque praecisa exemptisque {exemptisque} interaneis discoquunt in aqua , oleo , sale , aneto et aut statim vescuntur aut pane colligunt , ut saepius utantur .
ius praeter supra dicta pediculos e toto corpore expellit pruritusque {pruritusque} etiam summae cutis .
effectum ostendit et per se capitis viperini cinis — utilissime eo oculos inungunt — itemnque {itemnque} adips viperinus .
de felle non audaciter suaserim quae praecipiunt , quoniam , ut suo loco docuimus , non aliud est serpentium venenum .
anguium adeps aerugini mixtus ruptas oculorum partes sanat , et membrana sive senectus vernatione eorun {eorun} exuta si adfricetur , claritatem facit .
boae quoque fel praedicatur ad albugines , suffusiones , caligines , adeps similiter ad claritatem .
Aquilae , quam diximus pullos ad contuendum solemn {solemn} experiri , felle mixto cum melle Attico inunguntur nubeculae et caligationes suffusionesque {suffusionesque} oculorum .
eadem vis est et in vulturino felle cum porri suco et melle exiguo , item in gallinacei felle ad argema et albugines ex aqua diluto , item suffusiones oculorum , maxime candidi gallinacei .
fimum quoque gallinaceorum , dumtaxat rubrum , lusciosis inlini monstrant .
laudant et gallinae fel et praecipue adipem contra pusulas in pupillis , nec scilicet eius rei gratia saginant .
adiuvat mirifice et ruptas oculorum tuniculas admixtis schisto et haematite lapidibus .
fimum quoque earum , dumtaxat candidum , in oleo vetere corneisque {corneisque} pyxidibus adservant ad pupillarum albugines .
qua in mentione significandum est pavones fimum suum resorbere tradi invidentes hominum utilitatibus .
accipiter decoctus in rosaceo efficacissimus ad inunctiones omnium vitiorum putatur , item fimi eius cinis cum Attico melle .
laudatur et milui iocur , fimum columbarum ex aceto ad aegilopia , similiter ad albugines et cicatrices , fel anserinum , sanguis anatum contusis oculis ita , ut postea oesypo et melle inunguantur , fel perdicum {perdicum} cum mellis aequo pondere , per se vero ad claritatem .
ex Hippocratis putant auctoritate adici , quod in argentea pyxide id servari iubent .
ova perdicum {perdicum} in vase aereo decocta cum melle ulceribus oculorum et glaucomatis medentur .
columbarum , palumbium , turturum , perdicum {perdicum} sanguis oculis cruore suffusis exinie prodest .
in columbis masculae efficaciorem putant ; vena autem sub ala ad hunc usum inciditur , quoniam suo calore utilior est .
superinponi oportet splenium e melle decoctum lanamque {lanamque} sucidam ex oleo aut vino .
earundem avium sanguis nyctalopas sanat et iocur ovium , ut in capris diximus , efficacius fulvae .
decocto quoque eius oculos abluere suadent et medulla dolores tumoresque {tumoresque} inlinere .
bubonis oculorum cinis collyrio mixtus claritatem oculis facere promittitur .
turturis fimum albugines extenuat , item coclearum cinis , fimum cenchridis ; accipitrum generis hanc Graeci faciunt .
argema ex melle omnibus , quae supra scripta sunt , sanatur .
mel utilissimum oculis , in quo apes sint inmortuae .
ciconiae pullum qui ederit , negatur annis multis continuis lippiturus , item qui draconis caput habeat .
huius adipe et melle cum oleo vetere incipientes caligines discuti tradunt .
hirundinum pullos plena luna excaecant , restitutaque {restitutaque} eorum acie capita comburuntur ; cinere cum melle utuntur ad claritatem et dolores ac lippitudines et ictus .
Lacertas quoque pluribus modis ad oculorum remedia adsumunt .
alii viridem includunt novo fictili et lapillos , qui vocantur cinaedia , quae et inguinum tumoribus adalligari solent , novem signis signant et singulos detrahunt per dies ; nono emittunt lacertam , lapillos servant ad oculorum dolores .
alii terram substernunt lacertae viridi excaecatae et una in vitreo vase anulos includunt e ferro solido vel auro .
cum recepisse visum lacertam apparuit per vitrum , emissa ea anulis contra lippitudinem utuntur , alii capitis cinere pro stibi ad scabritias .
quidam viridem , collo longo , in sabulosis nascentem comburunt et incipientem epiphoram inungunt , item glaucomata .
mustelae etiam oculis punctu erutis aiunt visum reverti , eademque {eademque} quae in lacertis et anulis faciunt ; serpentis oculum dextrum adalligatum contra epiphoras prodesse , si serpens viva dimittatur .
lacrimantibus sine fine oculis cinis stelionum capitis cum stibi eximie medetur .
aranei muscarii tela et praecipue spelunca ipsa inposita per frontem ad duo tempora in splenio aliquo ita , ut a puero inpube et capiatur et inponatur nec is triduo se ostendat ei , cui medebitur , neve alter nudis pedibus terram attingat his diebus , mirabiliter epiphoris mederi dicitur ; albugines quoque tollere inunctione araneus candidus , longissimis ac tenuissimis pedibus , contritus in oleo vetere .
is etiam , cuius crassissimum textum est in contignationibus fere , adalligatus panno epiphoras sanare traditur .
scarabaei viridis natura contuentium visum exacuit ; itaque gemmarum scalptores contuitu eorum adquiescunt .
Aures purgat fel pecudis cum melle , canini lactis instillatio sedat dolorem , gravitatem adeps cum absinthio et oleo vetere , item adeps anserinus .
quidam adiciunt sucum cepae , alii pari modo .
utuntur et per se ovis formicarum , namque et huic animali est medicina , constatque {constatque} ursos aegros hoc cibo sanari .
anserum omniumque {omniumque} avium adeps praeparatur .
. . . exemptisque {exemptisque} venis omnibus patina nova fictili operta in sole subdita aqua ferventi liquatus saccatusque {saccatusque} lineis saccis et in fictili novo repositus loco frigido ; minus putrescit addito melle .
murium cinis cum melle instillatus aut cum rosaceo decoctus aurium dolores sedat .
si aliquod animal intraverit , praeciputum remedium est murium fel aceto dilutum ; si aqua intraverit , adeps anserinus cum cepae suco .
gliris detracta pelle intestinisque {intestinisque} exemptis discoquitur melle in vase novo .
medici malunt e nardo decoqui usque ad tertias atque ita adservari , dein , cum opus sit , strigili tepefacta infundere .
constat deplorata aurium vitia eo remedio sanari aut si terreni vermes cum adipe anseris decocti infundantur ; item ex arboribus rubri cum oleo triti exulceratis et ruptis auribus praeclare medentur .
lacertae inveteratae , in os pendentium addito sale , contusas et ab ictu miseras aures sanant , efficacissime autem ferrugineas maculas habentes , lineis etiam per caudam distinctae .
milipeda , ab aliis centipeda aut multipeda dicta , animal est e vermibus terrae , pilosum , multis pedibus arcuatim repens tactuque {tactuque} .
contrahens se . ; oniscon {oniscon} Graeci vocant , alii iulon .
efficacem narrant ad aurium dolores in cortice Punici mali decoctum et porri suco .
addunt et rosaceum et in alteram aurem infundunt .
illam autem , quae non arcuatur , sepa Graeci vocant , alii scolopendram , minorem perniciosamque {perniciosamque} .
cocleae , quae sunt in usu cibi , cum murra aut turis polline adpositae , item minutae , latae fracturis aurium inlinuntur cum melle .
senectus serpentium fervente testa usta instillatur rosaceo admixta , contra omnia quidem vitia efficax , sed contra graveolentiam praecipue ac , si purulenta sint , ex aceto , melius cum felle caprino vel bubulo aut testudinis marinae — vetustior anno eadem membrana non prodest , nec imbre perfusa , ut aliqui putant — , aranei sanies cum rosaceo aut per se in lana vel cum croco , gryllus cum sua terra effossus et inlitus .
magnam auctoritatem huic animali perhibet Nigidius , maiorem Magi , quoniam retro ambulet terramque {terramque} terebret , stridat noctibus .
venantur eum formica circumligata capillo in cavernam eius coniecta , efflato prius pulvere , ne sese condat ; ita formicae conplexu extrahitur .
ventris gallinaceorum membrana , quae abici solet , inveterata et in vino trita auribus purulentis calida infunditur , gallinarum adeps .
est quaedam pinguitudo blattae , si caput avellatur ; hanc tritam una cum rosaceo auribus mire prodesse dicunt , sed lanam , qua incluserint , post paulum extrahendam ; celerrime enim id pingue transire in animal fierique {fierique} vermiculum .
alii binas ternasve {ternasve} in oleo decoctas efficacissime auribus mederi scribunt et tritas in linteolo inponi contusis .
hoc quoque animal inter pudenda est , sed propter admirationem naturae priscorumque {priscorumque} curae totum in hoc loco explicandum .
plura earum genera fecerunt : molles , quas in oleo decoctas verrucis efficaciter inlini experti sunt .
alterum genus myloecon appellavere circa molas fere nascens ; his capite detracto adtritas lepras sanasse Musaeum pycten in exemplis reliquerunt .
tertium genus et odoris taedio invisum , exacuta dune ; cum pisselaeo sanare ulcera alias insanabilia , strumas , panos diebus XXI inpositas , percussa , contusa et cacoëthe , scabiem furunculosque {furunculosque} detractis pedibus et pinnis .
nos haec etiam audita fastidimus ; at , Hercules , Diodorus et in morbo regio et orthopnoicis se dedisse tradit cum resina et melle .
tantum potestatis habet ars ea pro medicamento dandi quidquid velit .
humanissimi eorum cinerem crematarum servandum ad hos usus in cornea pyxide censuere aut tritas clysteribus infundendas orthopnoicis aut rheumaticis .
infixa utique corpori inlitas extrahere constat .
mel utilissimum auribus quoque est , in quo apes inmortuae sint .
parotidas comprimit columbinum stercus vel per se vel cum farina hordeacea aut avenacea , noctuae cerebrum vel iocur cum oleo infusum auriculae [ a parotide ] , multipeda cum resinae parte tertia inlita , grylli sive inliti sive adalligati .
Ad reliqua morborum genera medicinam ex isdem animalibus aut eiusdem generis sequenti dicemus volumine .
