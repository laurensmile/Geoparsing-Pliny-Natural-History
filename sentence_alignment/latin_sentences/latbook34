Proxime dicantur aeris metalla , cui et in usu proximum est pretium , immo vero ante argentum ac paene etiam ante aurum Corinthio , stipis quoque auctoritas , ut diximus .
hinc aera militum , tribuni aerarii et aerarium , obaerati , aere diruti .
docuimus quamdiu populus Romanus aere tantum signato usus esset : et alia re vetustas aequalem urbi auctoritatem eius declarat , a rege Numa collegio tertio aerarium fabrum instituto .
Vena quo dictum est modo foditur ignique {ignique} perficitur .
fit et e lapide aeroso , quem vocant cadmean , 32 , celebri trans maria et quondam in Campania , nunc et in Bergomatium agro extrema parte Italiae ; ferunt nuper etiam in Germania provincia repertum .
fit et ex alio lapide , quem chalcitim appellant in Cypro , ubi prima aeris inventio , mox vilitas praecipua reperto in aliis terris praestantiore maximeque {maximeque} aurichalco , quod praecipuam bonitatem admirationemque {admirationemque} diu optinuit nec reperitur longo iam tempore effeta tellure .
proximum bonitate fuit Sallustianum in Ceutronum Alpino tractu , non longi et ipsum aevi , successitque {successitque} ei Livianum in Gallia .
utrumque a metallorum dominis appellatum , illud ab amico divi Augusti , hoc a coniuge .
velocis defectus Livianum quoque ; certe admodum exiguum invenitur .
summa gloriae nunc in Marianum conversa , quod et Cordubense dicitur .
hoc a Liviano cadmean maxime sorbet et aurichalci bonitatem imitatur in sestertiis dupondiariisque {dupondiariisque} , Cyprio suo assibus contentis .
et hactenus nobilitas in aere naturalis se habet .
Reliqua genera cura constant , quae suis locis reddentur , summa claritate ante omnia indicata .
quondam aes confusum auro argentoque {argentoque} miscebatur , et tamen ars pretiosior erat ; nunc incertum est , peior haec sit an materia , mirumque {mirumque} , cum ad infinitum operum pretia creverint , auctoritas artis extincta est .
quaestus enim causa , ut omnia , exerceri coepta est quae gloriae solebat — ideo etiam deorum adscripta operi , cum proceres gentium claritatem et hac via quaererent — , adeoque {adeoque} exolevit fundendi aeris pretiosi ratio , ut iam diu ne fortuna quidem in ea re ius artis habeat .
Ex illa autem antiqua gloria Corinthium maxime laudatur .
hoc casus miscuit Corintho , cum caperetur , incensa , mireque {mireque} circa id multorum adfectatio furit , quippe cum tradatur non alia de causa Verrem , quem M . Cicero damnaverat , proscriptum cum eo ab Antonio , quoniam Corinthiis cessurum se ei negavisset .
ac mihi maior pars eorum simulare eam scientiam videtur ad segregandos sese a ceteris magis quam intellegere aliquid ibi suptilius ; et hoc paucis docebo .
Corinthus capta est olympiadis CLVIII anno tertio , nostrae urbis DCVIII , cum ante haec saecula fictores nobiles esse desissent , quorum isti omnia signa hodie Corinthia appellant .
quapropter ad coarguendos eos ponemus artificum aetates ; nam urbis nostrae annos ex supra dicta comparatione olympiadum colligere facile erit .
sunt ergo vasa tantum Corinthia , quae isti elegantiores modo ad esculenta transferunt , modo in lucernas aut trulleos nullo munditiarum dispectu .
eius tria genera : candidum argento nitore quam proxime accedens , in quo illa mixtura praevaluit ; alterum , in quo auri fulva natura ; tertium , in quo aequalis omnium temperies fuit .
praeter haec est cuius ratio non potest reddi , quamquam hominis manu est ; at fortuna temperatur in simu - lacris signisque {signisque} illud suo colore pretiosum ad iocineris imaginem vergens , quod ideo hepatizon appellant , procul a Corinthio , longe tamen ante Aegineticum atque Deliacum , quae diu optinuere principatum .
Antiquissima aeris gloria Deliaco fuit , mercatus in Delo celebrante toto orbe , et ideo cura officinis .
tricliniorum pedibus fulcrisque {fulcrisque} ibi prima aeris nobilitas , pervenit deinde et ad deum simulacra effigiemque {effigiemque} hominum et aliorum animalium .
Proxima laus Aeginetico fuit , insula et ipsa eo nec quod ibi gigneretur , sed officinarum temperatura , nobilitata .
bos aereus inde captus in foro boario est Romae .
hoc erit exemplar Aeginetici aeris , Deliaci autem Iuppiter in Capitolio in Iovis Tonantis aede .
illo aere Myron usus est , hoc Polycletus , aequales atque condiscipuli ; sic aemulatio et in materia fuit .
Privatim Aegina candelabrorum superficiem dumtaxat elaboravit , sicut Tarentum scapos .
in iis ergo iuncta commendatio officinarum est .
nec pudet tribunorum militarium salariis emere , cum ipsum nomen a candelarum lumine inpositum appareat .
accessio candelabri talis fuit Theonis iussu praeconis Clesippus fullo gibber et praeterea et alio foedus aspect , emente id Gegania HS L ? ? ? ; . eadem ostentante in convivio empta ludibrii causa nudatus atque inpudentia libidinis receptus in torum , mox in testamentum , praedives numinum vice illud candelabrum coluit et hanc Corinthiis fabulam adiecit , vindicatis tamen moribus nobili sepulchro , per quod aeterna supra terras Geganiae dedecoris memoria duraret .
sed cum esse nulla Corinthia candelabra constet , nomen id praecipue in his celebratur , quoniam Mummi victoria Corinthum quidem diruit , sed e compluribus Achaiae oppidis simul aera dispersit .
Prisci limina etiam ac valvas in templis ex aere factitavere .
invenio et a Cn . Octavio , qui de Perseo rege navalem triumphum egit , factam porticum duplicem ad circum Flaminium , quae Corinthia sit appellata a capitulis aereis columnarum , Vestae quoque aedem ipsam Syracusana superficie tegi placuisse .
Syracusana sunt in Pantheo capita columnarum a M. Agrippa posita .
quin etiam privata opulentia eo modo usurpata est .
Camillo inter crimina obiecit Spurius Carvilius quaestor , ostia quod aerata haberet in domo .
nam triclinia aerata abacosque {abacosque} et monopodia Cn. Manlium Asia devicta primum invexisse triumpho suo , quem duxit anno urbis DLXVII , L. Piso auctor est , Antias quidem heredes L. Crassi oratoris multa etiam triclinia aerata vendidisse .
ex aere factitavere et cortinas tripodum , nomine et Delphicas , quoniam donis maxime Apollini Delphico dicabantur .
placuere et lychnuchi pensiles in delubris aut arborum mala ferentium modo lucentes , quale est in templo Apollinis Palatini quod Alexander Magnus Thebarum expugnatione captum in Cyme dicaverat eidem deo .
Transiit deinde ars vulgo ubique ad effigies deorum .
Romae simulacrum ex aere factum Cereri primum reperio ex peculio Sp. Cassi , quem regnum adfectantem pater ipsius interemerit .
transiit et a diis ad hominum statuas atque imagines multis modis .
bitumine antiqui tinguebant eas , quo magis mirum est placuisse auro integere .
hoc nescio an Romanum fuerit inventum ; certe etiam nomen non habet vetustum .
effigies hominum non solebant exprimi nisi aliqua inlustri causa perpetuitatem merentium , primo sacrorum certaminum victoria maximeque {maximeque} Olympiae , ubi omnium , qui vicissent , statuas dicari mos erat , eorum vero , qui ter ibi superavissent ex membris ipsorum similitudine expressa , quas iconicas vocant .
Athenienses nescio an primis omnium Harmodio et Aristogitoni tyrannicidis publice posuerint statuas .
hoc actum est eodem anno , quo et Romae reges pulsi .
excepta deinde res est a toto orbe terrarum humanissima ambitione , et in omnium municipiorum foris statuae ornamentum esse coepere propagarique {propagarique} memoria hominum et honores legendi aevo basibus inscribi , ne in sepulcris tantum legerentur .
mox forum et in domibus privatis factum atque in atriis : honos clientium instituit sic colere patronos .
Togatae effigies antiquitus ita dicabantur .
placuere et nudae tenentes hastam ab epheborum e gymnasiis exemplaribus ; quas Achilleas vocant .
Graeca ? ? ? res nihil velare , at contra Romana ac militaris thoraces addere .
Caesar quidem dictator loricatam sibi dicari in foro suo passus est .
nam Lupercorum habitu tam noviciae sunt quam quae nuper prodiere paenulis indutae .
Mancinus eo habitu sibi statuit , quo deditus fuerat .
notatum ab auctoribus et L. Accium poetam in Camenarum aede maxima forma statuam sibi posuisse , cum brevis admodum fuisset .
equestres utique statuae Romanam celebrationem habent , orto sine dubio a Graecis exemplo .
sed illi celetas tantum dicabant in sacris victores , postea vero et qui bigis vel quadrigis vicissent ; unde et nostri currus nati in iis , qui triumphavissent .
serum hoc , et in iis non nisi a divo Augusto seiuges , sicut elephanti .
Non vetus et bigarum celebratio in iis , qui praetura functi curru vecti essent per circum ; antiquior columnarum , sicuti C. Maenio , qui devicerat priscos Latinos , quibus ex foedere tertias praedae populus Romanus praestabat , eodemque {eodemque} in consulatu in suggestu rostra devictis Antiatibus fixerat anno urbis CCCCXVI , item C. Duillio , qui primus navalem triumphum egit de Poenis , quae est etiam nunc in foro , item L . Minucio praefecto annonae extra portam Trigeminam unciaria stipe conlata — nescio an primo honore tali a populo , antea enim a senatu erat — , praeclara res , ni frivolis coepisset initiis .
namque et Atti Navi statua fuit ante curiam — basis eius conflagravit curia incensa P. Clodii funere — ; fuit et Hermodori Ephesii in comitio , legum , quas decemviri scribebant , interpretis , publice dicata .
alia causa , alia auctoritas M . Horati Coclitis statuae — quae durat hodieque {hodieque} — , cum hostes a ponte sublicio solus arcuisset .
equidem et Sibyllae iuxta rostra esse non miror , tres sint licet : una quam Sextus Pacuius Taurus aed .
pl . restituit ; duae quas M. Messalla .
primas putarem has et Atti Navi , positas aetate Tarquinii Prisci , ni regum antecedentium essent in Capitolio , ex iis Romuli et Tatii sine tunica , sicut et Camilli in rostris .
et ante aedem Castorum fuit Q . Marci Tremuli equestris togata qui Samnites bis devicerat captaque {captaque} Anagnia populum stipendio liberaverat .
inter antiquissimas sunt et Tulli Cloeli , L . Rosci , Sp . Nauti , C. Fulcini in rostris , a Fidenatibus in legatione interfectorum .
hoc a re p . tribui solebat iniuria caesis , sicut aliis et P. Iunio , Ti . Coruncanio , qui ab Teuta Illyriorum regina interfecti erant .
non oimittendum videtur , quod annales adnotavere , tripedaneas iis statuas in foro statutas ; haec videlicet mensura honorata tune {tune} erat .
non praeteribo et Cn . Octavium ob unum SC. verbum .
hic regem Antiochum daturum se responsum dicentem virga , quam tenebat forte , circumscripsit priusque {priusque} , quam egrederetur circulo illo , responsum dare coegit .
in qua legatione interfecto senatus statuam poni iussit quam oculatissimo loco , eaque {eaque} est in rostris .
invenitur statua decreta et Taraciae Gaiae sive Fufetiae virgini Vestali , ut poneretur ubi vellet , quod adiectum non minus honoris habet quam feminae esse decretam .
meritum eius ipsis ponam annalium verbis : quod campum Tiberinum gratificata esset ea populo .
— Invenio et Pythagorae et Alcibiadi in cornibus comitii positas , cum bell Samniti Apollo Pythius iussisset fortissimo Graiae gentis et alteri sapientissimo simulacra celebri loco dicari .
eae stetere , donec Sulla dictator ibi curiam faceret .
mirumque {mirumque} est , illos patres Socrati cunctis ab eodem deo sapientia praelato Pythagoran praetulisse aut tot aliis virtute Alcibiaden et quemquam utroque Themistocli .
Columnarum ratio erat attolli super ceteros mortales , quod et arcus significant novicio invento .
primus tamen honos coepit a Graecis , nullique {nullique} arbitror plures statuas dicatas quam Phalereo Demetrio Athenis , siquidem CCCLX statuere , nondum anno hunc numerum dierum excedente , quas mox laceravere .
statuerunt et Romae in omnibus vicis tribus Mario Gratidiano , ut diximus , easdemque {easdemque} subvertere Sullae introitu .
Pedestres sine dubio Romae fuere in auctoritate longo tempore ; et equestrium tamen origo perquam vetus est , cum feminis etiam honore communicato Cloeliae statua equestri , ceu parum esset toga eam cingi , cum Lucretiae ac Bruto , qui expulerant reges , propter quos Cloelia inter obsides fuerat , non decernerentur .
hanc primam cum Coclitis publice dicatam crediderim — Atto enim ac Sibyllae Tarquinium , ac reges sibi ipsos posuisse verisimile est — , nisi Cloeliae quoque Piso traderet ab iis positam , qui una opsides fuissent , redditis a Porsina in honorem eius .
e diverse Annius Fetialis equestrem , quae fuerit contra Iovis Statoris aedem in vestibule Superbi domus , Valeriae fuisse , Publicolae consulis filiae , eamque {eamque} solam refugisse Tiberimque {Tiberimque} transnatavisse ceteris opsidibus , qui Porsinae mittebantur , interemptis Tarquinii insidiis .
L. Piso prodidit M. Aemilio C . Popilio iterum cos .
a censoribus P. Cornelio Scipione M. Popilio statuas circa forum eorum , qui magistratum gesserant , sublatas omnes praeter eas , quae populi aut senatus sententia statutae essent , eam vero , quam apud aedem Telluris statuisset sibi Sp. Cassius , qui regnum adfectaverat , etiam conflatam a censoribus .
nimirum in ea quoque re ambitionem providebant illi viri .
exstant Catonis in censura vociferationes mulieribus statuas Romanis in provinciis poni ; nec tamen potuit inhibere , quo minus Romae quoque ponerentur , sicuti Corneliae Gracchorum matri , quae fuit Africani prioris filia .
sedens huic posita soleisque {soleisque} sine ammento insignis in Metelli publica porticu , quae statua nunc est in Octaviae operibus .
— Publice autem ab exteris posita est Romae C. Aelio tr . Pl. lege perlata in Sthennium Stallium Lucanum , qui Thurinos bis infestaverat .
ob id Aelium Thurini statua et corona aurea donarunt .
iidem postea Fabricium donavere statua liberati obsidione , passimque {passimque} gentes in clientelas ita receptae , et adeo discrimen omne sublatum , ut Hannibalis etiam statuae tribus locis visantur in ea urbe , cuius intra muros solus hostium emisit hastam .
Fuisse autem statuariam artem familiarem Italiae quoque et vetustam , indicant Hercules ab Euandro sacratus , ut produnt , in foro boario , qui triumphalis vocatur atque per triumphos vestitur habitu triumphali , praeterea Ianus geminus a Numa rege dicatus , qui pacis bellique {bellique} argumento colitur digitis ita figuratis , ut CCCLXV dierum nota [ aut per significationem anni temporis ] et aevi esse deum indicent .
signa quoque Tuscanica per terras dispersa quin in Etruria factitata sint , non est dubium .
deorum tantum putarem ea fuisse , ni Metrodorus Scepsius , cui cognomen a Romani nominis odio inditum est , propter MM statuarum Volsinios expugnatos obiceret .
mirumque {mirumque} mihi videtur , curm statuarum origo tam vetus Italiae sit , lignea potius aut fictilia deorum simulacra in delubris dicata usque ad devictam Asiam , unde luxuria .
Similitudines exprimendi quae prima fuerit origo , in ea , quam plasticen Graeci vocant , dici convenientius erit ; etenim prior quam statuaria fuit .
sed haec ad infinitum effloruit , multorum voluminum opere , si quis plura persequi velit ; omnia enim quis possit ? M. Scauri aedilitate signorum MMM in scaena tantum fuere temporario theatro .
Mummius Achaia devicta replevit urbem , non relicturus filiae dotem ; cur enim non cum excusatione ponatur ? multa et Luculli invexere .
Rhodi etiamnum III signorum esse Mucianus ter cos .
prodidit , nec pauciora Athenis , Olympiae , Delphis superesse creduntur .
quis ista mortalium persequi possit aut quis usus noscendi intellegatur ? insignia maxime et aliqua de causa notata voluptarium sit attigisse artificesque {artificesque} celebrates nominavisse , singulorum quoque inexplicabili multitudine , cum Lysippus MD opera fecisse prodatur , tantae omnia artis , ut claritatem possent dare vel singula : numerum apparuisse defuncto eo , cum thesaurum effregisset heres ; solitum enim ex manipretio cuiusque signi denarios seponere aureos singulos .
Evecta supra humanam fidem ars est successu , mox et audacia .
in argumentum success unum exemplum adferam , nec deorum hominumve {hominumve} similitudinis expressae .
aetas nostra vidit in Capitolio , priusquam id novissime conflagraret a Vitellianis incensum , in cella Iunonis canem ex aere volnus suum lambentem , cuius eximium miraculum et indiscreta veri similitudo non eo solum intellegitur , quod ibi dicata fuerat , verum et satisdatione ; nam quoniam summa nulla par videbatur , capite tutelarios cavere pro ea institutum publice fuit .
audaciae innumera sunt exempla .
moles quippe excogitatas videmus statuarum , quas colossaeas vocant , turribus pares .
talis est in Capitolio Apollo , tralatus a M. Lucullo ex Apollonia Ponti urbe , xxx cubitorum , D talentis factus ; talis in campo Martio Iuppiter , a Claudio Caesare dicatus , qui devoratur Pompeiani theatri vicinitate ; talis et Tarenti factus a Lysippo , XL cubitorum .
mirum in eo quod manu , ut ferunt , mobilis ea ratio libramenti est , ut nullis convellatur procellis .
id quidem providisse et artifex dicitur modico intervallo , unde maxime flatum opus erat frangi , opposita columna .
itaque magnitudinem propter difficultatemque {difficultatemque} moliendi non attigit eum Fabius Verrucosus , cum Herculem , qui est in Capitolio , inde transferret .
ante omnes autem in admiratione fuit Solis colossus Rhodi , quem fecerat Chares Lindius , Lysippi supra dicti discipulus .
LXX cubitorum altitudinis fuit hoc simulacrum , post LXVI annum terrae motu prostratum , sed iacens quoque miraculo est .
pauci pollicem eius amplectuntur , maiores sunt digiti quam pleraeque statuae .
vasti specus hiant defractis membris ; spectantur intus magnae molis saxa , quorum pondere stabiliverat eum constituens .
duodecim annis tradunt effectum ccc talentis , quae contigerant ex apparatu Regis Demetrii relicto morae taedio obsessa Rhodo .
sunt alii centum numero in eadem urbe colossi minores hoc , sed ubicumque singuli fuissent , nobilitaturi locum , praeterque {praeterque} hos deorum quinque , quos fecit Bryaxis .
Factitavit colossos et Italia .
videmus certe Tuscanicum Apollinem in bibliotheca templi Augusti quinquaginta pedum a pollice , dubium aere mirabiliorem an pulchritudine .
fecit et Sp. Carvilius Iovem , qui est in Capitolio , victis Samnitibus sacrata lege pugnantibus e pectoralibus eorum ocreisque {ocreisque} et galeis .
amplitudo tanta est , ut conspiciatur a Latiari Iove .
e reliquiis limae suam statuam fecit , quae est ante pedes simulacri eius .
habent in eodem Capitolio admirationem et capita duo , quae P.Len tulus cos .
dicavit , alterum a Charete supra dicto factum , alterum fecit .
. . dicus comparatione in tantum victus , ut artificum minime probabilis videatur .
verum omnem amplitudinem statuarum eius generis vicit aetate nostra Zenodorus Mercurio facto in civitate Galliae Arvernis per annos decem , HS | CCCC | manipretii , postquam satis artem ibi adprobaverat , Romam accitus a Nerone , ubi destinatum illius principis simulacro colossum fecit CXIXS pedum in longitudinem , qui dicatus Soli venerationi est damnatis sceleribus illius principis .
mirabamur officina non modo ex arilla similitudinem insignem , verum et de parvis admodum surculis quod primum operis instaurati fuit .
ea statua indicavt interisse fundendi aeris scientiam , cum et Nero largiri aurum argentumque {argentumque} paratus esset et Zenodorus scientia fingendi caelandique {caelandique} nulli veterum postponeretur .
statuam Arvernorum cum faceret provinciae Dubio Avito praesidente , duo pocula Calamidis manu caelata , quae Cassio Salano avunculo eius , praecetori suo , Germanicus Caesar adamata donaverat , aemulatus est , ut vix ulla differentia esset artis .
quanto maior Zenodoro praestantia fuit , tanto magis deprehenditur aeris obliteratio .
Signis , quae vocant Corinthia , plerique in tantum capiuntur , ut secum {secum} circumferant , sicut Hortensius orator sphingem Verri reo ablatam , propter quam Cicero illo iudicio in altercatione neganti ei , aenigmata se intellegere , respondit debere , quoniam sphingem domi haberet .
circumtulit et Nero princeps Amazonem , de qua dicemus , et paulo ante C. Cestius consularis signum , quod secum {secum} etiam in proelio habuit .
Alexandri quoque Magni tabernaculum sustinere traduntur solitae statuae , ex quibus duae ante Martis Ultoris aedem dicatae sunt , totidem ante regiam .
Minoribus simulacris signisque {signisque} innumera prope artificum multitude nobilitata est , ante omnes tamen Phidias Atheniensis love Olympio facto ex ebore quidem et auro , sed et ex aere signa fecit .
floruit autem olympiade LXXXIII , circiter ccc urbis nostrae annum , quo eodem tempore aemuli eius fuere Alcamenes , Critias , Nesiotes , Hegias , et deinde olympiade LXXXVII Hagelades , Callon , Gorgias Lacon ; rursus LXXXX Polyclitus , Phradmon , Myron , Pythagoras , Scopas , Perellus .
ex iis Polyclitus discipulos habuit Argium , Asopodorum , Alexim , Aristidem , Phrynonem , [ Dinonem ] , Athenodorum , Demean Clitorium , Myron Lycium .
LXXXXV olympiade floruere Naucydes , Dinomenes , Canachus , Patroclus ; CII Polycles , Cephisodotus , Leuchares , Hypatodorus ; CIIII Praxiteles , Euphranor ; CVII Aetion , Therimachus .
CXIII Lysippus fuit , cum et Alexander Magnus , item Lysistratus frater eius , Sthennis , Euphron , Eucles , Sostratus , Ion , Silanion — in hoc mirabile quod nullo doctore nobilis fuit ; ipse discipulum habuit Zeuxiaden — ; CXXI Eutychides , Euthycrates , Laippus , Cephisodotus , Timarchus , Pyromachus .
cessavit deinde ars ac rursus olympiade CLVI revixit , cum fuere longe quidem infra praedictos , probati tamen , Antaeus , Callistratus , Polycles Athenaeus , Callixenus , Pythocles , Pythias , Timocles .
Ita distinctis celeberrimorum aetatibus insignes raptim transcurram , reliqua multitudine passim dispersa .
venere autem et in certamen laudatissimi , quamquam diversis aetatibus geniti , quoniam fecerant Amazonas , quae cum in templo Dianae Ephesiae dicarentur , placuit eligi probatissimam ipsorum artificum , qui praesentes erant , iudicio , cum apparuit eam esse , quam omnes secundam a sua quisque iudicassent .
haec est Polycliti , proxima ab ea Phidiae , tertia Cresilae , quarta Cydonis , quinta Phradmonis .
Phidias praeter Iovem Olympium , quem nemo aemulatur , fecit ex ebore aeque Minervam Athenis , quae est in Parthenone stans , ex aere vero praeter Amazonem supra dictam Minervam tam eximiae pulchritudinis , ut formae cognomen acceperit .
fecit et cliduchum et aliam Minervam , quam Romae Paulus Aemilius ad aedem Fortunae Huiusce Diei dicavit , item duo signa , quae Catulus in eadem aede , palliata et alterum colossicon nudum , primusque {primusque} artem toreuticen aperuisse atque demonstrasse merito iudicatur .
Polyclitus Sicyonius , Hageladae discipulus , diadumenum fecit molliter iuvenem , centum talentis nobilitatum , idem et doryphorum viriliter puerum .
fecit et quem canona artifices vocant liniamenta artis ex eo petentes veluti a lege quadam , solusque {solusque} hominum artem ipsam fecisse artis opere iudicatur .
fecit et destringentem se et nudum telo incessentem duosque {duosque} pueros item nudos , talis ludentes , qui vocantur astragalizontes et sunt in Titi imperatoris atrio — hoc opere nullum absolutius plerique iudicant — ; item Mercurium , qui fuit Lysimacheae , Herculem , qui Romae , hagetera arma sumentem , Artemona , qui periphoretos appellatus est .
hic consummasse hanc scientiam iudicatur et toreuticen sic erudisse , ut Phidias aperuisse .
proprium eius est , uno crure ut insisterent signa , excogitasse , quadrata tamen esse ea ait Varro et paene ad exemplum .
Myronem Eleutheris natum , Hageladae et ipsum discipulum , bucula maxime nobilitavit celebratis versibus laudata , quando alieno plerique ingenio magis quam suo commendantur .
fecit et canem et discobolon et Perseum et pristas et Satyrum admirantem tibias et Minervam , Delphicos pentathlos , pancratiastas , Herculem , qui est apud circum maximum in aede Pompei Magni .
fecisse et cicadae monumentum ac locustae carminibus suis Erinna significat .
fecit et Apollinem , quem ab triumviro Antonio sublatum restituit Ephesiis divus Augustus admonitus in quiete .
primus hic multiplicasse veritatem videtur , numerosior in arte quam Polyclitus et in symmetria diligentior , et ipse tamen corporum tenus curiosus animi sensus non expressisse , capillum quoque et pubem non emendatius fecisse , quam rudis antiquitas instituisset .
Vicit eum Pythagoras Reginus ex Italia pancratiaste Delphis posito ; eodem vicit et Leontiscum .
fecit et stadiodromon Astylon , qui Olympiae ostenditur , et Libyn , puerum tenentem tabellam eodem loco et mala ferentem nudum , Syracusis autem claudicantem , cuius ulceris dolorem sentire etiam spectantes videntur , item Apollinem serpentemque {serpentemque} eius sagittis configi , citharoedum , qui Dicaeus appellatus est , quod , cum Thebae ab Alexandro caperentur , aurum a fugiente conditum sinu eius celatum esset .
hic primus nervos et venas expressit capillumque {capillumque} diligentius .
— Fuit et alius Pythagoras Samius , initio pictor , cuius signa ad aedem Fortunae Huiusce Diei septem nuda et senis unum laudata sunt .
hic supra dicto facie quoque indiscreta similis fuisse traditur , Regini autem discipulus et filius sororis fuisse Sostratus .
Lysippum Sicyonium Duris negat ullius fuisse discipulum , sed primo aerarium fabrum audendi rationem cepisse pictoris Eupompi responso .
eum enim interrogatum , quem sequeretur antecedentium , dixisse monstrata hominum multitudine , naturam ipsam imitandam esse , non artificem .
plurima ex omnibus signa fecit , ut diximus , fecundissimae artis , inter quae destringentem se , queen M. Agrippa ante Thermas suas dicavit , mire gratum Tiberio principi .
non quivit temperare sibi in eo , quamquam imperiosus sui inter initia principatus , transtulitque {transtulitque} in cubiculum alio signo substituto , cum quidem tanta pop .
R. contumacia fuit , ut theatri clamoribus reponi apoxyomenon flagitaverit princepsque {princepsque} , quamquam adamatum , reposuerit .
nobilitatur Lysippus et temulenta tibicina et canibus ac venatione , in primis vero quadriga cum Sole Rhodiorum .
fecit et Alexandrum Magnum multis operibus , a pueritia eius orsus , quam statuam inaurari iussit Nero princeps delectatus admodum illa ; dein , cum pretio perisset gratia artis , detractum est aurum , pretiosiorque {pretiosiorque} talis existimabatur etiam cicatricibus operis atque concisuris , in quibus aurum haeserat , remanentibus .
idem fecit Hephaestionem , Alexandri Magni amicum , quem quidam Polyclito adscribunt , cum is centum prope annis ante fuerit ; item Alexandri venationem , quae Delphis sacrata est , Athenis Satyrum , turmam Alexandri , in qua amicorum eius images summa omnium similitudine expressit ; hanc Metellus Macedonia subacta transtulit Romam .
fecit et quadrigas multorum generum .
statuariae arti plurimum traditur contulisse capillum exprimendo , capita minora faciendo quam antiqui , corpora graciliora siccioraque {siccioraque} , per quae proceritas signorum maior videretur .
non habet Latinum nomen symmetria , quam diligentissime custodiit nova intactaque {intactaque} ratione quadratas veterum staturas permutando , vulgoque {vulgoque} dicebat ab illis factos quales essent homines , a se quales viderentur esse .
propriae huius videntur esse argutiae operum custoditae in minimis quoque rebus .
Filios et discipulos reliquit laudatos artifices Laippum , Boëdan , sed ante omnes Euthycraten .
quamquam is constantiam potius imitatus patris quam elegantiam austero maluit genere quam iucundo placere .
itaque optume expressit Herculem Delphis et Alexandrum Thespiis venatorem et proelium equestre , simulacrum ipsum Trophoni ad oraculum , quadrigas complures , equum cum fiscinis , canes venantium .
— Huius porro discipulus fuit Tisicrates , et ipse Sicyonius , sed Lysippi sectae propior , ut vix discernantur complura signa , ceu senex Thebanus et Demetrius rex , Peucestes , Alexandri Magni servator , dignus tanta gloria .
Artifices , qui compositis voluminibus condidere haec , miris laudibus celebrant Telephanen Phocaeum , ignotum alias , quoniam .
. . . Thessaliae habitaverit et ibi opera eius latuerint ; alioqui suffragiis ipsorum aequatur Poly - o clito , Myroni , Pythagorae .
laudant eius Larisam et Spintharum pentathlum et Apollinem .
alii non hanc ignobilitatis fuisse causam , sed quod se regum Xerxis atque Darei officinis dediderit , existimant .
Praxiteles quoque , qui marmore felicior , ideo et clarior fuit , fecit tamen et ex aere pulcherrima opera : Proserpinae raptu , item catagusam et Liberum patrem , Ebrietatem nobilemque {nobilemque} una Satyrum , queer Graeci periboëton cognominant , et signa , quae ante Felicitatis aedem fuere , Veneremque {Veneremque} , quae ipsa aedis incendio cremata est Claudii principatu , marmoreae illi suae per terras inclutae parem , item stephanusam , pseliumenen , . Oporan , Harmodium et Aristogitonem tyrannicidas quos a Xerxe Persarum rege captos victa Perside Atheniensibus remisit Magnus Alexander .
fecit et puberem Apollinem subrepenti lacertae comminus sagitta insidiantem , quem sauroctonon vocant .
spectantur et duo signa eius diversos adfectus exprimentia , flentismatronae et meretricis gaudentis .
hanc putant Phrynen fuisse deprehenduntque {deprehenduntque} in ea amorem artificis et mercedem in vultu meretricis .
habet simulacrum et benignitas eius ; Calamidis enim quadrigae aurigam suum inposuit , ne melior in equorum effigie defecisse in homine crederetur .
ipse Calamis et alias quadrigas bigasque {bigasque} fecit equis semper sine aemulo expressis ; sed , ne videatur in hominum effigie inferior , Alcumena nullius est nobilior .
Alcamenes , Phidiae discipulus , et marmorea fecit , sed aereum pentathlum , qui vocatur encrinomenos ; at Polycliti discipulus Aristides quadrigas bigasque {bigasque} .
Amphicrates Leaena laudatur .
scortum haec , lyrae cantu familiaris Harmodio et Aristogitoni .
consilia eorum de tyrannicidio usque in mortem excruciata a tyrannis non prodidit ; quam ob rem Athenienses , et honorem habere ei volentes nec tamen scortum celebrasse , animal nominis eius fecere atque , ut intellegeretur causa honoris , in opere linguam addi ab artifice vetuerunt .
— Bryaxis Aesculapium et Seleucum fecit , Boëdas adorantem , Baton Apollinem et lunonem , qui sunt Romae in Concordiae temple , Cresilas volneratum deficientem , in quo possit intellegi quantum restet animae , et Olympium Periclen dignum cognomine , mirumque {mirumque} in hac arte est quod nobiles viros nobiliores fecit .
Cephisodorus Minervam mirabilem in portu Atheniensium et aram ad templum Iovis , Servatoris in eodem portu , cui paucacomparantur , Canachus Apollinem nudum , qui Philesius cognominatur , in Didymaeo Aeginetica aeris temperatura , cervumque {cervumque} una ita vestigiis suspendit , ut linum subter pedes trahatur alterno morsu calce digitisque {digitisque} retinentibus solum , ita vertebrate dente utrisque in partibus , ut a repulsu per vices resiliat .
idem et celetizontas pueros , Chaereas Alexandrum Magnum et Philippum patrem eiusfecit , Ctesilaus doryphoron et Amazonem volneratam , Demetrius Lysimachen , quae sacerdos Minervae fruit LXIIII annis , idem et Minervam , quae myctica appellatur — dracones in Gorgone eius ad ictus citharae tinnitu resonant — ; idem equitem Simonem , qui primus de equitatu scripsit .
Daedalus et ipse inter fictores laudatus , pueros duos destringentes se fecit , Dinomenes Protesilaum et Pythodemum luctatorem .
— Euphranoris Alexander Paris est , in quo laudatur quod omnia simul intellegantur , iudex dearum , amator Helenae et tamen Achillis interfector .
huius est Minerya , Romae quae dicitur Catuliana , infra Capitolium a Q. Lutatio dicata , et simulacrum Boni Eventus , dextra pateram , sinistra spicam ac papavera teens , item Latona puerpera Apollinem et Dianam infantes sustinens in aede Concordiae .
fecit et quadrigas bigasque {bigasque} et cliticon eximia forma et Virtutem et Graeciam , utrasque colossaeas , mulierem admirantem et adorantem , item Alexandrum et Philippum in quadrigis ; Eutychides Eurotam , in quo artem ipso amne liquidiorem plurimi dixere .
— Hegiae Minerva Pyrrhusque {Pyrrhusque} rex laudatur et celetizontes pueri et Castor ac Pollux ante aedem Iovis Tonantis , Hagesiae in Pario colonia Hercules , Isidoti buthytes .
— Lycius Myronis discipulus fuit , qui fecit dignum praeceptore puerum sufflantem languidos ignes et Argonautas ; Leochares aquilam sentientem , quid rapiat in Ganymede et cui ferat , parcentemque {parcentemque} unguibus etiam per vestem puero , Autolycum pancratii victorem , propter quem Xenophon symposium scripsit , Iovemque {Iovemque} ilium Tonantem in Capitolio ante cuncta laudabilem , item Apollinem dia - o dematum , Lyciscum mangonem , puerum subdolae ac fucatae vernilitatis , Lycius et ipsepuerum suffitorem .
— Menaechmi vitulus genu premitur replicata cervice .
ipse Menaechmus scripsit de sua arte .
— Naucydes Mercurio et discobolo et immolante arietem censetur , Naucerus luctatore anhelante , Niceratus Aesculapio et Hygia , qui sunt in Concordiae templo Romae .
— Pyromachi quadriga ab Alcihiade regitur .
Polycles Hermaphroditum nobilem fecit , Pyrrhus Hygiam et Minervam , Phanis , Lysippi discipulus , epithyusan .
— Styppax Cyprius uno celebratur signo , splanchnopte ; Periclis Olympii vernula hic fuit exta torrens ignemque {ignemque} oris pleni spirit accendens .
Silanion Apollodorum fudit , fictorem et ipsum , sed inter cuuctos diligentissimnum artis et iniquunm sui itdiciim , crebro prefecta signa frangentem , dum satiari cupiditate artis non quit , ideoque {ideoque} insanum cognominatum — hoc in co expressit , nee hominem ex aere fecit , sed iractiltliail — et Achillem nollilem , item epistaten exercellteni atlilelas ; Stlougylion Amazoinem , quam ab excellentia crurum eucnemon appellant , ob id i comitatu Neronis principis circumlatam .
idem fecit puerum , quem amando Brttius Pitilippieiisis cogiiomine suo inlustravit .
— Theodorus , - qui labyrinthum fecit Sami , ipse se ex aere fudit .
praeter Simiiltudinis mirabilem famam magna suptilitate celelbratir : dextra limam tenet , laeva tribus digitis quadrigulam tenuit , tralatam Praeneste parvitatis ut miraculum : pictam eam currumque {currumque} et aurigam integeret alis simul facta musca .
— Xenocrates , Tisicratis discipulus , ut alii , Euthycratis , vicit utrosque copia signorum .
et de sua arte composuit volumina .
Plures artifices fecere Attali et Eumenis adversus Gallos proelia , Isigonus , Pyromachus , Stratonicus , Antigonus , qui volumina condidit de sua arte .
Boëthi , quamquam argento melioris , infans eximium anserem strangulat .
atque ex omnibus , quae rettuli , clarissima quaeque {quaeque} in urbe iam sunt dicata a Vespasiano principe in templo Pacis aliisque {aliisque} eius operibus , violentia Neronis in urbem convecta et in sellariis domus aureae disposita .
Praeterea sunt aequalitate celebrati artifices , sed nullis operum suorum praecipui : Ariston , qui et argentum caelare solitus est , Callides , Ctesias , Cantharus Sicyonius , Diodorus , Critiae discipulus , Deliades , Euphorion , Eunicus et Hecataeus , argenti caelatores , Lesbocles , Prodorus , Pythodicus , Polygnotus , idem pictor e nobilissimis , item e caelatoribus Stratonicus , Scymnus Critiae discipulus .
Nunc percensebo eos , qui eiusdem generis opera fecerunt , ut Apollodorus , Androbulus , Asclepiodorus , Aleuas philosophos , Apellas et adornantes se feminas , Antignotus et perixyomenum tyrannicidasque {tyrannicidasque} supra dictos , Antimachus , Athenodorus feminas nobiles , Aristodemus et luctatores bigasque {bigasque} cum auriga , philosophos , anus , Seleucum regem .
habet gratiam suam huius quoque doryphorus .
— Cephisodoti duo fuere : prioris est Mercurius Liberum patrem in infantia nutriens ; fecit et contionantem manu elata — persona in incerto est — ; sequens philosophos fecit .
Colotes , qui cum Phidia Iovem Olympium fecerat , philosophos , item Cleon et Cenchramis et Callicles et Cepis , Chalcosthenes et comoedos et athletas , Daippus perixyo - menon , Daiphron et Damocritus et Daemon philosophos .
— Epigonus omnia fere praedicta imitatus praecessit in tubicine et matri interfectae infante miserabiliter blandiente .
Eubuli mulier admirans laudatur , Eubulidis digitis computans .
— Micon athletis spectatur , Menogenes quadrigis .
— Nec minus Niceratus omnia , quae ceteri , adgressus repraesentavit Alcibiaden lampadumque {lampadumque} accensu matrem eius Demaraten sacrificantem .
— Tisicratis bigae Piston mulierem inposuit , idem fecit Martem et Mercurium , qui sunt in Concordiae templo Romae .
Perillum nemo laudet saeviorem Phalaride tyranno , cui taurum fecit mugitus inclusi hominis pollicitus igni subdito et primus expertus cruciatum eum iustiore saevitia .
hue a simulacris deorum hominumque {hominumque} devocaverat humanissimam artem .
ideo tot conditores eius laboraverant , ut ex ea tormenta fierent ! itaque una de causa servantur opera eius , ut quisquis illa videat , oderit manus .
— Sthennis Cererem , Iovem , Minervam fecit , qui sunt Romae in Concordiae templo , idem flentes matronas et adorantes sacrificantesque {sacrificantesque} .
Simon canem et sagittarium fecit , Stratonicus caelator ille philosophos , copas uterque ; athletas autem et armatos et venatores sacrificantesque {sacrificantesque} Baton , Euchir , Glaucides , Heliodorus , Hicanus , Iophon , Lyson , Leon , Menodorus , Myagrus , Polycrates , Polyidus , Pythocritus , Protogenes , idem pictor e clarissimis , ut dicemus , Patrocles , Pollis , Posidonius , qui et argentum caelavit nobiliter , natione Ephesius , Periclymenus , Philon , Symenus , Timotheus , Theomnestus , Timarchides , Timon , Tisias , Thrason .
Ex omnibus autem maxime cognomine insignis est Callimachus , semper calumniator , sui nec fine habentis diligentiae , ob id catatexitechnus appellatus , memorabili exemplo adhibendi et curae modum .
huius sunt saltantes Lacaenae , emendatum opus , sed in quo gratiam omanem diligentia abstulerit .
hunc quidem et pictorem fuisse tradunt .
non aere captus nec arte , unam tantum Zenonis statuam Cypria expeditione non vendidit Cato , sed quia philosophi erat , ut obiter hoc quoque noscatur tam insigne exemplum .
In mentione statuarum est et una non praetereunda , quamquam auctoris incerti , iuxta rostra , Herculis tunicati , sola eo habitu Romae , torva face sentiensque {sentiensque} suprema tunicae .
in hac tres sunt tituli : L. Luculli imperatoris de manubiis , alter : pupillum Luculli filium ex S. C. dedicasse , tertius : T. Septimium Sabinum aed .
cur .
ex privato in publicum restituisse .
tot certaminum tantaeque {tantaeque} dignationis simulacrum id fruit .
Nunc praevertemur ad differentias aeris et mixturas .
in Cyprio [ coronarium et regulare est utrumque ductile ] coronarium tenuatur in lamnas , taurorumque {taurorumque} felle tinctum speciem auri in coronis histrionum praebet , idemque {idemque} in uncias additis auri scripulis senis praetenui pyropi brattea ignescit .
regulare et in allis fit metallis , itemque {itemque} caldarium .
differentia quod caldarium funditur tantum , malleis fragile , quibus regulare obsequitur ab aliis ductile appellatum , quale omne Cyprium est .
sed et in ceteris metallis cura distat a caldario ; omne enim diligentius purgatis igni vitiis excoctisque {excoctisque} regulare est .
— In reliquis generibus palma Campano perhibetur , utensilibus vasis probatissimo .
pluribus fit hoc modis .
namque Capuae liquatur non carbonis ignibus , sed ligni , purgaturque {purgaturque} roboreo cribro perfusum aqua frigida ac saepius simili modo coquitur , novissime additis plumbi argentarii Hispaniensis denis libris in centenas aeris .
ita lentescit coloremque {coloremque} iucundum trahit , qualem in aliis generibus aeris adfectant oleo ac sale .
fit Campano simile in multis partibus Italiae provinciisque {provinciisque} , sed octonas plumbi libras addunt et carbone recocunt propter inopiam ligni .
quantum ea res differentiae adferat , in Gallia maxime sentitur , ubi inter lapides candefactos funditur ; exurente enim coctura nigrum atque fragile conficitur .
praeterea semel recoquunt , quod saepius fecisse bonitati plurimum confert .
id quoque notasse non ab re est , aes omne frigore magno melius fundi .
— Sequens temperatura statuaria est eademque {eademque} tabularis hoc modo : massa proflatur in primis , mox in proflatum additur tertia portio aeris collectanei , hoc est ex usu coempti .
peculiare in eo condimentum attritu domiti et consuetudine nitoris veluti mansuefacti .
miscentur et plumbi argentarii pondo duodena ac selibrae centenis proflati .
— Appellatur etiamnum et formalis temperatura aeris tenerrimi , quoniam nigri plumbi decima portio additur et argentarii vicesima , maximeque {maximeque} ita colorem bibit , quem Graecanicum vocant .
— Novissima est quae vocatur ollaria , vase nomen hoc dante , ternis aut quaternis libris plumbi argentarii in centenas aeris additis .
— Cyprio si addatur plumbum , colos purpurae fit in statuarum praetextis .
Aera extersa robiginem celerius trahunt quam neglecta , nisi oleo perunguantur .
servari ea optime in liquida pice tradunt .
usus aeris ad perpetuitatem monimentorum iam pridem tralatus est tabulis aereis , in quibus publicae constitutiones inciduntur .
Metalla aeris multis modis instruunt medicinam , utpote cum ulcera omnia ibi ocissime sanentur , maxime tamen prosunt cadmea .
fit sine dubio haec et in argenti fornacibus , candidior ac minus ponderosa , sed nequaquam comparanda aerariae .
plura autem genera sunt .
namque ut ipse lapis , ex quo fit aes , cadmea vocatur , fusuris necessarius , medicinae inutilis , sic rursus in fornacibus existit alia , quae originis suae nomen recipit .
fit autem egesta flammis atque flatu tenuissima parte materiae et camaris lateribusque {lateribusque} fornacium pro quantitate levitatis adplicata .
tenuissima est in ipso fornacium ore quam flammae eructarunt , appellata capnitis , exusta et nimia levitate similis favillae .
interior optuma , camaris dependens et ab eo argumento botryitis nominata , ponderosior haec priore , levior secuturis — duo eius colores , deterior cinereus , pumicis melior — , friabilis oculorumque {oculorumque} medicamentis utilissima .
tertia est in lateribus fornacium , quae propter gravitatem ad camaras pervenire non potuit .
haec dicitur placitis , et ipsa ab argumento , planitie crusta verius quam pumex , intus varia , ad psoras utilior et cicatrices trahendas .
fiunt ex ea duo alia genera : onychitis extra paene caerulea , intus onychis maculis similis , ostracitis tota nigra et e ceteris sordidissima , volneribus maxime utilis .
omnis autem cadmea , in Cypri fornacibus optima , iterum a medicis coquitur carbone puro atque , ubi in cinerem rediit , extinguitur vino Ammineo quae ad emplastra praeparatur , quae vero ad psoras , aceto .
quidam in ollis fictilibus tusam urunt et lavant in mortariis , postea siccant .
Nymphodorus lapidem ipsum quam gravissimum spississimumque {spississimumque} urit pruna et exustum Chio vino restinguit tunditque {tunditque} , mox linteo cribrat atque in mortario terit , mox aqua pluvia macerat iterumque {iterumque} terit quod subsedit , donee cerussae simile fiat , nulla dentium offensa .
eadem Iollae ratio , sed quam purissimum eligit lapidem .
cadmeae effectus siccare , persanare , sistere fluctiones , pterygia et sordes oculorum purgare , scabritiam extenuare et quidquid in plumbi effectu dicemus .
Et aes ipsum uritur ad omnia eadem , praeterque {praeterque} albugines oculorum et cicatrices , ulcera quoque oculorum cum lacte sanat ; itaque Aegyptii collyrii id modo terunt in coticulis .
facit et vomitiones e melle sumptum .
uritur autem Cyprium in fictilibus crudis cum sulpuris pari pondere , vasorum circumlito spiramento , in caminis , donec vasa ipsa percoquantur .
quidam et salem addunt , aliqui alumen pro sulpure , alii nihil , sed aceto tantum aspergunt .
ustum teritur in mortario Thebaico , aqua pluvia lavatur iterumque {iterumque} adiecta largiore teritur et , dum considat , relinquitur , hoc saepius , donee ad species minii redeat .
tum siccatum in sole in aerea pyxide servatur .
Et scoria aeris simili modo lavatur , minore effectu quam ipsum aes .
sed et aeris flos medicinae utilis est .
fit aere fuso et in alias fornaces tralato ; ibi flatu crebriore excutiuntur veluti milii squamae , quas vocant florem ; cadunt autem , cum panes aeris aqua refrigerantur , rubentque {rubentque} similiter squamae aeris , quam vocant lepida , et sic adulteratur flos , ut squama veneat pro eo . est autem squama aeris decussa vi clavis , in quos panes aerei feruminantur , in Cypri maxime officinis .
omnis differentia haec est , quod squama excutitur ictu isdem panibus , flos cadit sponte .
squamae est alterum genus suptilius , ex summa scilicet lanugine decussum , quod vocant stomoma .
Atque haec omnia medici — quod pace eorum dixisse liceat — ignorant .
parent nominibus : in tantum a conficiendis medicaminibus absunt , quod esse proprium medicinae solebat .
nunc quotiens incidere in libellos , componere ex iis volentes aliqua , hoc est inpendio miserorum experiri commentaria , credunt Seplasiae omnia fraudibus corrumpenti .
iam quidem facta emplastra et collyria mercantur , tabesque {tabesque} mercium aut fraus Seplasiae sic excitetur ! Et squama autem et flos uruntur in patinis fictilibus aut aereis , dein lavantur ut supra ad eosdem usus ; squama et amplius narium carnosa vitia , item sedis , et gravitates aurium per fistulam in eas flatu inpulsa et uvas oris farina admota tollit et tonsillas cum melle .
fit ex candido aere squama lounge Cypria inefficacior .
nec non urina pueri prius macerant clavos panesque {panesque} quidam excussuri squamam , teruntque {teruntque} et aqua pluvia lavant .
dant et hydropicis eam drachmis II in mulsi hemina et inlinunt cum polline .
Aeruginis quoque magnus usus est .
pluribus fit ea modis .
namque et lapidi , ex quo coquitur aes , deraditur , et aere candido perforato atque in cadis suspenso super acetum acre opturatumque {opturatumque} operculo .
multo probatior est , si hoc idem squamis fiat .
quidam vasa ipsa candidi aeris fictilibus condunt in acetum raduntque {raduntque} decumo die .
alii vinaceis contegunt totidemque {totidemque} post dies radunt , alii delimatam aeris scobem aceto spargunt versantque {versantque} spathis saepius die , donec absumatur .
eandem scobem alii terere in mortariis aereis ex aceto malunt .
ocissime vero contingit coronariorum recisamentis in acetum id additis .
adulterant marmore trito maxime Rhodiam aeruginem , alii pumice aut cummi .
praecipue autem fallit atramento sutorio adulterata ; cetera enim dente deprehenduntur stridentia in frendendo .
experimentum in vatillo ferreo , nam quae sincera est , suum colorem retinet , quae mixta atramento , rubescit .
deprehenditur et papyro galla prius macerato , nigrescit enim statim aerugine inlita .
deprehenditur et visu maligne virens .
sed sive sinceram sive adulteram aptissimum est elui siccatamque {siccatamque} in patina nova uri ac versari , donec favilla fiat ; postea teritur ac reconditur .
aliqui in crudis fictilibus urunt , donec figlinum percoquatur .
nonnulli et tus masculum admiscent .
lavatur autem aerugo sicut cadmea .
vis eius collyriis oculorum aptissima et delacrimationibtus mordendo proficiens , sed ablui necessarium penicillis calidis , donec rodere desinat .
— Hieracium vocatur collyrium , quod ea maxime constat .
temperatur autem id hammoniaci unciis IIII , aeruginis Cypriae II , atramenti sutorii , quod chalcanthum vocant , totidem , misyos una , croci VI . haec omnia trita aceto Thasio colliguntur in pilulas , excellentis remedii contra initia glaucomatum et suffusionum , contra caligines aut scabritias et albugines et genarum vitia .
cruda autem aerugo volnerariis emplastris miscetur .
oris etiam gingivarumque {gingivarumque} exulcerationes mirifice emendat et labrorum ulcera cum oleo .
quod si et cera addatur , purgat et ad cicatricem perducit .
aerugo et callum fistularum erodit vitiorumque {vitiorumque} circa sedem sive per se sive cum hammoniaco inlita vel collyrii modo in fistulas adacta .
eadem cum resinae terebinthinae tertia parte subacta lepras tollit .
Est et alterum genus aeruginis , quam vocant scoleca , in Cyprio aere trito alumine et sale aut nitro pari pondere cum aceto albo quam acerrimo .
non fit hoc nisi aestuosissimis diebus circa canis ortum .
teritur autemdone viride fiat contrahatque {contrahatque} se vermiculorum specie , unde et nomen .
quod vitiatum ut emendetur , II partes quam fuere aceti miscentur urinae pueri inpubis .
idem autem in medicamentis et santerna efficit , qua diximus aurum feruminari .
usus utriusque qui aeruginis .
scolex fit et per se derasus aerario lapidi , de quo nunc dicemus .
Chalcitim vocant , ex quo et ipso aes coquitur .
distat a cadmea , quod illa super terrain {terrain} ex subdialibus petris caeditur , haec ex obrutis , item quod chalcitis friat se statim , mollis nature , ut videatur lanugo concreta .
est et alia distinctio , quod chalcitis tria genera continent , aeris et misyos et soreos , de quibus singulis dicemus suis locis .
habet autem aeris venas oblongas .
probatur mellei coloris , gracili venarum discursu , friabilis nec lapidosa .
putant et recentem utiliorem esse , quoniam inveterata sori fiat .
vis eius ad excrescentia in ulceribus , sanguinem sistere , gingivas , uvam , tonsillas farina compescere , volvae vitiis in vellere inponi .
cum suco vero porri verendorum additur emplastris .
maceratur autem in fictili ex aceto , circumlito fimo diebus XL , et colorem croci trahit .
tum admixto cadmeae pari pondere medicamentum efficit psoricon dictum .
quod si II partes chalcitidis tertia cadmeae temperentur , acrius hoc idem fiat ; etiamnum vehementius , si aceto quam vino temperetur ; tosta vero efficacior fit ad eader omnia .
Sori Aegyptium maxime laudatur , multum superato Cyprio Hispaniensique {Hispaniensique} et Africo , quamquam oculorum curationi quidam utilius putent Cyprium ; sed in quacumque natione optimum cui maximum virus olfactu , tritumque {tritumque} pinguiter nigrescens et spongiosum .
stomacho res contraria in tantum , ut quibusdam olfactum modo vomitiones moveat .
et Aegyptium quidem tale , alterius nationis contritum splendescit ut misy et est lapidosius .
prodest autem et dentium dolori , si contineatur atque colluat , et ulceribus oris gravibus quaeque serpant .
uritur carbonibus ut chalcitis .
Misy aliqui tradiderunt fieri exusto lapide in scrobibus , flore eius luteo miscente se ligni pineae favillae .
re vera autem e supra dicto fit lapide , concretum natura discretumque {discretumque} vi , optimum in Cypriorum officinis , cuius notae sunt friati aureae scintillae et , cum teratur , harenosa natura sine terra , chalcitidi similis .
hoc admiscent qui aurum purgant .
utilitas eius infusi cum rosaceo auribus purulentis et in lana inpositi capitis ulceribus .
extenuat et scabritias oculorum inveteratas , praecipue utile tonsillis contraque {contraque} anginas et suppurata .
ratio ut XVI drachmae in hemina aceti coquantur addito melle , donee lentescat .
sic ad supra dicta utile est .
quotiens opus sit molliri vim eius , mel adspergitur .
erodit et callum fistularum ex aceto foventium et collyriis additur , sistit et sanguinem ulceraque {ulceraque} quae serpant quaeve {quaeve} putrescant , absumit et excrescentes carnes .
peculiariter virilitatis vitiis utile et feminarum profluvium sistit .
Graeci cognationem aeris nomine fecerunt et atramento sutorio ; appellant enim chalcanthon .
nec ullius aeque mira natura est .
fit in Hispaniae puteis stagnisve {stagnisve} id genus aquae habentibus .
decoquitur ea admixta dulci pari mensura et in piscinas ligneas funditur .
immobilibus super has transtris dependent restes lapillis extentae , quibus adhaerescens limus vitreis acinis imaginem quandam uvae reddit .
exemptum ita siccatur diebus XXX .
color est caeruleus perquam spectabili nitore , vitrumque {vitrumque} esse creditur ; diluendo fit atramentum tinguendis coriis .
fit et pluribus modis : genere terrae eo in scrobes cavato , quorum e lateribus destillantes hiberno gelu stirias stalagmian vocant , neque est purius aliud .
sed ex eo , candidum colorem sentiente viola , lonchoton appellant .
fit et in saxorum catinis pluvia aqua conrivato limo gelante ; fit et salis modo flagrantissimo sole admissas dulces aquas cogente .
ideo quidam duplici differentia fossile aut facticium appellant , hoc pallidius et quantum colore , tantum bonitate deterius .
probant maxime Cyprium in medicinae usu .
sumitur ad pellenda ventris animalia drachmae pondere cum melle .
purgat et caput dilutum ac naribus instillatum , item stomachum cum melle aut aqua mulsa sumptum .
medetur et oculorum scabritiae dolorique {dolorique} et caligini et oris ulceribus .
sistit et sanguinem narium , item haemorroidum .
extrahit ossa fracta cum semine hyoscyami , suspendit epiphoras penicillo fronti inpositum , efficax et in emplastris ad purganda volnera et excrescentia ulcerum .
tollit et uvas , vel si decocto tangantur , cum lini quoque semine superponitur emplastris ad dolores tollendos .
quod ex eo candicat , in uno usu praefertur violaceis , ut gravitati aurium per fistulas inspiretur .
volnera per se inlitum sanat , sed tinguit cicatrices .
nuper inventum ursorum in harena et leonum ora spargere illo , tantaque {tantaque} est vis in adstringendo , ut non queant mordere .
Etiamnum in aerariis reperiuntur quae vocant pompholygem et spodon .
differentia , quod pompholyx lotura separator , spodos inlota est .
aliqui quod sit candidum levissimumque {levissimumque} pompholygem dixere et esse aeris ac cadmeae favillam , spodon nigriorem esse ponderosioremque {ponderosioremque} , derasam parietibus fornacium , mixtis scintillis , aliquando et carbonibus .
haec aceto accepto odorem aeris praestat et , si tangatur lingua , saporem horridum .
convenit oculorum medicamentis , quibuscumque vitiis occurrens , et ad omnia quae spodos .
hoc solum distat , quod huius elutior vis est .
additur et in emplastra , quibus lenis refrigeratio quaeritur et siccatio .
utilior ad omnia quae vino lota est .
Spodos Cypria optima .
fit autem liquescentibus cadmea et aerario lapide .
levissimum hoc est flaturae totius evolatque {evolatque} e fornacibus et tectis adhaerescit , a fuligine distans candore .
quod minus candidum ex ea , inmaturae fornacis argumentum est ; hoc quidam pompholygem .
vocant .
quod vero rubicundius ex iis invenitur , acriorem vim habet et exulcerat adeo , ut , cum lavatur , si attigit oculos , excaecet .
est et mellei coloris spodos , in qua plurimum aeris intellegitur .
sed quodcumque genus lavando fit utilius ; purgatur ante pinna , dein crassiore lotura digitis scabritiae excernuntur .
eximia vis est eius , quae vino lavatur .
est aliqua et in genere vini differentia .
leni enim lota collyriis oculorum minus utilis putatur , eademque {eademque} efficacior ulceribus , quae manent , vel oris , quae madeant , et omnibus medicamentis , quae parentur contra gangraenas .
fit et in argenti fornacibus spodos , quam vocant Lauriotim .
utilissima autem oculis adfirmatur quae fiat in aurariis , nec in alia parte magis est vitae ingenia mirari .
quippe ne quaerenda essent metalla , vilissimis rebus utilitates easdem excogitavit .
Antispodon vocant cinerem fici arboris vel caprifici vel myrti foliorum cum tenerrimis ramorum partibus vel oleastri vel oleae vel cotonei mali vel lentisci , item ex moris inmaturis , id est candidis , in sole arefactis vel e buxi coma aut pseudocypiri aut rubi aut terebinthi vel oenanthes .
taurini quoque glutinis aut linteorum cinerem similiter pollere inventum est .
uruntur omnia ea crudo fictili in fornacibus , donec figlina percoquantur .
In aerariis officinis et smegma fit iam liquato aere ac percocto additis etiamnum carbonibus paulatimque {paulatimque} accensis , ac repente vehementiore flatu exspuitur aeris palea quaedam .
solum , quo excipiatur , stratum esse debet marilla .
Ab ea discernitur quam in isdem officinis diphrygem vocant Graeci ab eo , quod bis torreatur .
cuius origo triplex .
fieri enim traditur ex lapide pyrite cremato in caminis , donec excoquatur in rubricam .
fit et in Cypro ex luto cuiusdam specus arefacto prius , mox paulatim circumdatis sarmentis .
tertio fit modo in fornacibus aeris faece subsidente .
differentia est , quod aes ipsum in catinos defluit , scoria extra fornaces , flos supernatat , diphryges remanent .
quidam tradunt in fornacibus globos lapidis , qui coquatur , feruminari , circa hunc aes fervere , ipsum vero non percoqui nisi tralatum in alias fornaces , et esse nodum quendam materiae ; id , quod ex cocto supersit , diphryga vocari .
ratio eius in medicina similis praedictis : siccare et excrescentia consumere ac repurgare .
probatur lingua , ut eam siccet tactu statim saporemque {saporemque} aeris reddat .
Unum etiamnum aeris miraculum non omittemus .
Servilia familia inlustris in fastis trientem aereum pascit auro , argento , consumentem utrumque .
origo atque natura eius incomperta mihi est .
verba ipsa de ea re Messallae senis ponam : Serviliorum familia habet trientem sacrum , cui summa cum cura magnificentiaque {magnificentiaque} sacra quotannis faciunt .
quem ferunt alias crevisse , alias decrevisse videri et ex eo aut honorem aut deminutionem familiae significare .
Proxime indicari debent metalla ferri .
optumo pessimoque {pessimoque} vitae instrumento est , siquidem hoc tellurem scindimus , arbores serimus , arbusta tondemus , vites squalore deciso annis omnibus cogimus invenescere , hoc exstruimus tecta , caedimus saxa , omnesque {omnesque} ad alios usus ferro utimur , sed eodem ad bella , caedes , latrocinia , non comminus solum , sed etiam missili volucrique {volucrique} , nunc tormentis excusso , nunc lacertis , nunc vero pinnato , quam sceleratissimam humani ingenii fraudem arbitror , siquidem , ut ocius mors perveniret ad hominem , alitem illam fecimus pinnasque {pinnasque} ferro dedimus .
quam ob rem culpa eius non naturae fiat accepta .
aliquot experimentis probatum est posse innocens esse ferrum .
in foedere , quod expulsis regibus populo Romano dedit Porsina , nominatim comprehensum invenimus , ne ferro nisi in agri cultu uteretur .
et tum stilo osseo scribere institutum vetustissimi auctores prodiderunt .
Magni Pompei in tertio consulatu extat edictum in tumultu necis Clodianae prohibentis ullum telum esse in urbe .
et ars antiqua ipsa non defuit honorem mitiorem habere ferro quoque .
Aristonidas artifex , cum exprimere vellet Athamantis furorem Learcho filio praecipitato residentem paenitentia , aes ferrumque {ferrumque} miscuit , ut robigine eius per nitorem aeris relucente exprimeretur verecundiae rubor .
hoc signum exstat hodie Rhodi .
est in eadem urbe et ferreus Hercules , quem fecit Alcon laborum dei patientia inductus .
videmus et Romae seyphos e ferro dicatos in templo Martis Ultoris .
obstitit eadem naturae benignitas exigentis ab ferro ipso poenas robigine eademque {eademque} providentia nihil in rebus mortalius facientis quam quod esset infestissimum mortalitati .
Ferri metalla ubique propemodum reperiuntur , quippe etiam insula Italiae Ilva gignente , minimaque {minimaque} difficultate adgnoscuntur colore ipso terrae manifesto .
ratio eadem excoquendis venis ; in Cappadocia tantum quaestio est , aquae an terrae fiat acceptum , quoniam perfusa Cer aso fluvio terra neque aliter ferrum e fornacibus reddit .
differentia ferri numerosa .
prima in genere terrae caelive {caelive} : aliae molle tantum plumboque {plumboque} vicinum subministrant , aliae fragile et aerosum rotarumque {rotarumque} usibus et clavis maxime fugiendum , cui prior ratio convenit ; aliud brevitate sola placet clavisque {clavisque} caligariis , aliud robiginem celerius sentit .
stricturae vocantur hae omnes , quod non in aliis metallis , a stringenda acie vocabulo inposito .
et fornacium magna differentia est , nucleusque {nucleusque} quidam ferri excoquitur in iis ad indurandam aciem , alioque {alioque} modo ad densandas incudes malleorumve {malleorumve} rostra .
summa autem differentia in aqua , cui subinde candens inmergitur .
haec alibi atque alibi utilior nobilitavit loca gloria ferri , sicuti Bilbilim in Hispania et Turiassonem , Comum in Italia , cum ferraria metalla in iis locis non sint .
ex omnibus autem generibus palma Serico ferro est ; Seres hoc cum vestibus suis pellibusque {pellibusque} mittunt ; secunda Parthico .
- neque alia genera ferri ex mera acie tenmperantur , ceteris enim admiscetur mollior complexus .
in nostro orbe aliubi vena bonitatem hanc praestat , ut in Noricis , aliubi factura , ut Sulmone , aqua ubi diximus , quippe cum exacuendo oleariae cotes aquariaeque {aquariaeque} differant et oleo delicatior fiat acies .
mirumque {mirumque} , cum excoquatur vena , aquae modo liquari ferrum , postea in spongeas frangi .
tenuiora ferramenta oleo restingui mos est , ne aqua in fragilitatem durentur .
a ferro sanguis humanus se ulciscitur , contactum namque eo celerius robiginem trahit .
De magnete lapide suo loco dicemus concordiaque {concordiaque} , quam cum ferro habet .
sola haec materia virus ab eo lapide accipit retinetque {retinetque} longo tempore , aliud adprehendens ferrum , ut anulorum catena spectetur interdum .
quod volgus imperitum appellat ferrum vivum , vulneraque {vulneraque} talia asperiora fiunt .
hic lapis et in Cantabria nascitur , non ut ille magnes verus caute continua , sed sparsa bulbatione — ita appellant — , nescio an vitro fundendo perinde utilis , nondum enim expertus est quisquam ; ferrum utique inficit eadem vi . — Magnete lapide architectus Timochares Alexandriae Arsinoes templum concamarare incohaverat , ut in eo simulacrum e ferro pendere in aēre videretur .
intercessit ipsius mors et Ptolemaei regis , qui id sorori suae iusserat fieri .
— Metallorum omnium vena ferri largissima est Cantabriae .
maritima parte , qua oceanus adluit , mons praealtus - incredibile dictu — totus ex ea materia est , ut in am - ( ? ) bitu oceani diximus .
Ferrum accensum igni , nisi duretur ictibus , corrumpitur .
rubens non est habile tundendo neque antequam albescere incipiat .
aceto aut alumine inlitum fit aeri simile .
a robigine vindicatur cerussa et gypso et liquida pice .
haec est ferro a Graecis antipathia dicta .
ferunt quidem et religione quadam id fieri et exstare ferream catenam apud Euphraten amnem in urbe , quae Zeugma appellatur , qua Alexander Magnus ibi iunxerit pontem , cuius anulos , qui refecti sint , robigine infestari , carentibus ea prioribus .
Medicina e ferro est et alia quam secandi .
namque et circumscribi circulo terve {terve} circumlato mucrone et adultis et infantibus prodest contra noxia medicamenta , et praefixisse in limine evulsos sepulchris clavos adversus noctumas lymphationes , pungique {pungique} leviter mucrone , quo percussus homo sit , contra dolores laterum pectorumque {pectorumque} subitos , qui punctionem adferant .
quaedam ustione sanantur , privatim vero canis rabidi morsus , quippe etiam praevalente morbo expaventesque {expaventesque} potum usta plaga ilico liberantur .
calfit etiam ferro candente potus in multis vitiis , privatim vero dysentericis .
Est et robigo ipsa in remediis , et sic proditur Telephum sanasse Achilles , sive id aerea sive ferrea cuspide fecit ; ita certe pingitur ex ea decutiens gladio .
sed robigo ferri deraditur umido ferro clavis veteribus .
potentia eius ligare , siccare , sistere .
emendat alopecias inlita .
utuntur et ad scabritias genarum pusulasque {pusulasque} totius corporis cum cera et myrteo oleo , ad ignes vero sacros ex aceto , item ad scabiem , paronychia digitorum et pterygia in linteolis .
sistit et feminarum profluvia inposita velleribus , plagis quoque recentibus vino diluta et cum murra subacta , condylomatis ex aceto .
podagras quoque inlita lenit .
Squama quoque ferri in usu est ex acie aut mucronibus , maxime simili , sed acriore vi quam robigo , quam ob rem et contra epiphoras oculorum adsumitur .
sanguinem sistit , cum volnera ferro maxime fiant .
sistit et feminarum profluvia .
inponitur et contra lienium vitia , et haemorroidas compescit ulcerumque {ulcerumque} serpentia .
et genis prodest farinae modo adspersa paullisper .
praecipua tamen commendatio eius in hygremplastro ad purganda vulnera fistulasque {fistulasque} et omnem callum erodendum et rasis ossibus carnes recreandas .
componitur hoc modo : propolis oboli VI , Cimoliae cretae drachmae VI , aeris tusi drachmae II , squamae ferri totidem , cerae X , olei sextarius .
his adieitutr , cum sunt repurganda volnera aUt replenda , ceratum .
Sequitur natura plumbi , cuius duo genera , nigrum atque candidum .
pretiosissimum in hoc candidum , Graecis appellatum cassiterum fabuloseque {fabuloseque} narratum in insulas Atlantici maris peti vitilibusque {vitilibusque} navigiis et circumsutis corio advehi .
nunc certum est in Lusitania .
gigni et in Gallaecia summa tellure , harenosa et coloris nigri .
pondere tantum ea deprehenditur ; interveniunt et minuti calculi , maxime torrentibus siccatis .
lavant eas harenas metallici et , quod subsedit , cocunt in fornacibus .
invenitur et in aurariis metallis , quae alutias vocant , aqua inmissa eluente calculos nigros paullum candore variatos , quibus eadem gravitas quae auro , et ideo in calathis , quibus aurum colligitur , cum eo rem - anent ; postea caminis separantur conflatique {conflatique} in plumbum album resolvuntur .
non fit in Gallaecia nigrum , cum vicina Cantabria nigro tantum abundet , nec ex albo argentum , cum fiat ex nigro .
iungi inter se plumbum nigrum sine albo non potest nec hoc ei sine oleo ac ne album quidem secum {secum} sine nigro .
album habuit auctoritatem et Iliacis temporibus teste Homnero , cassiterum ab illo dictum .
plumbi nigri origo duplex est ; aut enim sua provenit vena nec quicquam aliud ex sese parit aut cum argento nascitur mixtisque {mixtisque} venis conflatur .
huius qui primus fuit in fornacibus liquor stagnum appellatur ; qui secundus , argentum ; quod remansit in fornacibus , galena , quae fit tertia portio additae venae ; haec rursus conflata dat nigrum plumbum deductis partibus nonis II . Stagnum inlitum aereis vasis saporem facit gratiorem ac compescit virus aeruginis , mirumque {mirumque} , pondus non auget .
specula etiam ex eo laudatissima , ut diximus , Brundisi temperabantur , donec argenteis uti coepere et ancillae .
nunc adulteratur stagnum addita aeris candidi tertia portione in plumbum album .
fit et alio modo mixtis albi plumbi nigrique {nigrique} libris ; hoc nunc aliqui argentarium appellant .
iidem et tertiarium vocant , in quo duae sunt nigri portiones et tertia albi .
pretium eius inlibras $ X $ XX . hoc fistulae solidantur .
inprobiores ad tertiarium additis partibus aequis albi argentarium vocant et eo quae volunt incoquunt .
pretium huius faciunt in p . $ X $ LXX .
albo per se sincero pretium sunt $ X $ LXXX , nigro $ X $ VII .
Albi natura plus aridi habet , contraque {contraque} nigri tota umida est .
ideo album nulli rei sine mixtura utile est .
neque argentum ex eo plumbatur , quoniam prius liquescat argentum , confirmantque {confirmantque} , si minus albo nigri , quam satis sit , misceatur , erodi ab eo argentum .
album incoquitur aereis operibus Galliarum invento ita , ut vix discerni possit ab argento , eaque {eaque} incoctilia appellant .
deinde et argentum incoquere simili modo coepere equorum maxime ornamentis iumentorumque {iumentorumque} ac iugorum in Alesia oppido ; reliqua gloria Biturigum fuit .
coepere deinde et esseda sua colisataque {colisataque} ac petorita exornare simili modo , quae iam luxuria ad aurea quoque , non modo argentea , staticula pervenit , quaeque {quaeque} in scyphis cerni prodigum erat , haec in vehiculis adteri cultus vocatur .
plumbi albi experimentum in charta est , ut liquefactum pondere videatur , non calore , rupisse .
India neque aes neque plumbum habet gemmisque {gemmisque} ac margaritis suis haec permutat .
Nigro plumbo ad fistulas lamnasque {lamnasque} utimur , laboriosius in Hispania eruto totasque {totasque} per Gallias , sed in Brittannia summo terrae corio adeo large , ut lex ultro dicatur , ne plus certo modo fiat .
nigri generibus haec sunt nomina : Iovetanum , Caprariense , Oleastrense , nec differentia ulla scoria modo excocta diligenter .
mirum in his solis metallis , quod derelicta fertilius revivescunt .
hoc videtur facere laxatis spiramentis ad satietatem infusus aër , aeque ut feminas quasdam fecundiores facere abortus .
nuper id conpertum in Baetica Samariensi metallo , quod locari solitum $ X $ cc annuis , postquam obliteratum erat , $ X $ CCLV locatum est .
simili modo Antonianum in eadem provincia pari locatione pervenit ad HS CCCC vectigalis .
mirum et addita aqua non liquescere vasa e plumbo , eadem , si in aquam addantur calculus vel aereus quadrans , peruri .
In medicina per se plumbi usus cicatrices reprimere adalligatisque {adalligatisque} lumborum et renium parti lamnis frigidiore natura inhibere inpetus venerisvisaque {venerisvisaque} in quiete veneria sponte naturae erumpentia usque in genus morbi .
his lamnis Calvus orator cohibuisse se traditur viresque {viresque} corporis studiorum labori custodisse .
Nero , quoniam ita placuit diis , princeps , lamna pectori inposita sub ea cantica exclamans alendis vocibus demonstravit rationem .
coquitur ad medicinae usus patinis fictilibus substrato sulpure minuto , lamnis inpositis tenuibus opertisque {opertisque} sulpure et ferro mixtis .
cum coquatur , munienda in eo opere foramina spiritus convenit ; alioqui plumbi fornacium halitus noxius sentitur .
et pestilens est , canibus ocissime , omnium vero metallorum muscis et culicibus , quam ob rem non sunt ea taedia in metallis .
quidam in coquendo scobem plumbi lima quaesitam sulpuri miscent , alii cerussam potius quam sulpur .
fit et lotura plumbi usus in medicina .
cum se ipso teritur in mortariis plumbeis addita aqua caelesti , done crassescat ; postea supernatans aqua tollitur spongeis ; quod crassissimum fuit , siccatum dividitur in pastillos .
quidam limatum plumbum sic terunt , quidam et plumbaginem admiscent , alii vero acetum , alii vinum , alii adipem , alii rosam .
quidam in lapideo mortario et maxime Thebaico plumbeum pistillum terere malunt , candidiusque {candidiusque} ita fit medicamentum .
id autem quod ustum est plumbum lavatur ut stibis et cadmea .
potest adstringere , sistere , contrahere cicatrices ; usu est eodem et in oculorum medicamentis , maxime contra procidentiam eorum et inanitates ulcerum excrescentiave {excrescentiave} {excrescentiave} rimasque {rimasque} sedis aut haemorroidas et condylomata .
ad haec maxime lotura plumbi facit , cinis autem usti ad serpentia ulcera aut sordida , eademque {eademque} quae chartis ratio profectus .
uritur autem in patinis per lamnas minutas cum sulpure , versatum rudibus ferreis aut ferulaceis , donec liquor mutetur in cinerem ; dein refrigeratum teritur in farinam .
alii elimatam scobem in fictili crudo cocunt in caminis , donec percoquatur figlinum .
aliqui cerussam admiscent pari mensura aut hordeum teruntque {teruntque} ut in crudo dictum est , et praeferunt sic plumbum spodio Cyprio .
Scoria quoque plumbi in usu est .
optima quae maxime ad luteum colorem accedit , sine plumbi reliquiis aut sulpuris specie et terra carens .
lavatur haec in mortariis minutim fracta , done aqua luteum colorem trahat , et transfunditur in vas purum , idque {idque} saepius , usque dum subsidat quod utilissimum est .
effectus habet eosdem quos plumbum , sed acriores .
mirarique {mirarique} succurrit experiential vitae , ne faece quidem rerum excrementorumque {excrementorumque} foeditate intemptata tot modis .
Fit et spodium ex plumbo eodem modo quo ex Cyprio aere ; lavatur in linteis raris aqua caelesti separaturque {separaturque} terrenum transfusione ; cribratum teritur .
quidam pulverem eum pinnis digerere malunt ac terere in vino odorato .
Est et molybdaena , quam alio loco galenam appellavimus , vena argenti plumbique {plumbique} communis .
Melior haec , quanto magis aurei colors quantoque {quantoque} minus plumbosa , friabilis et modice gravis .
cocta cum oleo iocineris colorem trahit .
adhaerescit et auri argentique {argentique} fornacibus ; hanc metallicam vocant .
laudatissima quae in Zephyrio fiat ; probantur minime terrenae minimeque {minimeque} lapidosae .
coquuntur lavanturque {lavanturque} scoriae modo .
usus in lipara ad lenienda ac refrigeranda ulcera et emplastris , quae non inligantur , sed inlita ad cicatricem perducunt in teneris corporibus mollissimisque {mollissimisque} partibus .
compositio eius e libris III et cerae libra , olei III heminis , quod in senili corpore cum fracibus additur .
temperatur cum spuma argenti et scoria plumbi ad dysenteriam et tenesmum fovenda calida .
Psimithium quoque , hoc est cerussam , plumbariae dant officinae , laudatissimam in Rhodo .
fit autem ramentis plumbi tenuissimis super vas aceti asperrimi inpositis atque ita destillantibus .
quod ex eo cecidit in ipsum acetum , arefactum molitur et cribratur iterumque {iterumque} aceto admixto in pastillos dividitur et in sole siccatur aestate .
fit et alio modo , addito in urceos aceti plumbo opturatos per dies X derasoque {derasoque} ceu situ ac rursus reiecto , donec deficiat materia .
quod derasum est , teritur et cribratur et coquitur in patinis misceturque {misceturque} rudiculis , done rufescat et simile sandaracae fiat .
dein lavatur dulci aqua , donec nubeculae omnes eluantur .
siccatur postea similiter et in pastillos dividitur .
vis eius eadem quae supra dictis , lenissima tantum ex omnibus , praeterque {praeterque} ad candorem feminarum .
est autem letalis potu sicut spuma argenti .
postea cerussa ipsa , si coquatur , rufescit .
Sandaracae quoque propemodum dicta natura est .
invenitur autem et in aurariis et in argentariis metallis , melior quo magis rufa quoque magis virus sulpuris redolens ac pura friabilisque {friabilisque} .
valet purgare , sistere , excalfacere , erodere , summa eius dote septica .
explet alopecias ex aceto inlita ; additur oculorum medicamentis ; fauces purgat cum melle sumpta vocemque {vocemque} limpidam et canoram facit ; suspiriosis et tussientibus iucunde medetur cum resina terebinthina in cibo sumpta , suffita quoque cum cedro ipso nidore isdem medetur .
Et arrhenicum ex eadem est materia .
quod optimum , coloris etiam in auro excellentis ; quod vero pallidius aut sandaracae simile est , deterius iudicatur .
est et tertium genus , quo miscetur aureus color sandaracae .
utraque haec squamosa , illud vero siccum purumque {purumque} , gracili venarum discursu fissile .
vis eadem quae supra , sed acrior .
itaque et causticis additur et psilotris .
tollit et pterygia digitorum carnesque {carnesque} narium et condylomata et quidquid excrescit .
torretur , ut valdius prosit , in nova testa , donec mutet colorem .
