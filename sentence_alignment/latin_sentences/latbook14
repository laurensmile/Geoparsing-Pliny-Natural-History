Externae arbores indocilesque {indocilesque} nasci alibi quam ubi coepere et quae in alienas non commeant terras hactenus fere sunt , licetque {licetque} iam de communibus loqui , quarum omnium peculiaris parens videri potest Italia .
noscentes tantum meminerint naturas earum a nobis interim dici , non culturas , quamquam et colendi maxima in natura portio est .
illud satis mirari non queo , interisse quarundam memoriam atque etiam nominum quae auctores prodidere notitiam .
quis enim non communicato orbe terrarum maiestate Romani imperii profecisse vitam putet commercio rerum ac societate festae pacis omniaque {omniaque} , etiam quae ante occulta fuerant , in promiscuo usu facta ? at Hercules non reperiuntur qui norint multa ab antiquis prodita .
tanto priscorum cura fertilior aut industria felicior fuit , ante milia annorum inter principia litterarum Hesiodo praecepta agricolis pandere orso subsecutisque {subsecutisque} non paucis hanc curam eius , unde nobis crevit labor , quippe cum requirenda sint non solum postea inventa , verum etiam ea quae invenerant prisci , desidia rerum internecione memoriae indicta .
cuius vitii causas quis alias quam publicas mundi invenerit ? nimirum alii subiere ritus circaque {circaque} alia mentes hominum detinentur et avaritiae tancum artes coluntur .
antea inclusis gentium imperiis intra ipsas adeoque {adeoque} et ingeniis , quadam sterilitate fortunae necesse erat animi bona exercere , regesque {regesque} innumeri honore artium colebantur et in ostentatione has praeferebant opes , inmortalitatem sibi per illas prorogari arbitrantes , qua re abundabant et praemia et opera vitae .
posteris laxitas mundi e ; rerum amplitudo damno fuit .
postquam senator censu legi coeptus , iudex fieri censu , magistratum ducemque {ducemque} nihil magis exornare quam census , postquam coepere orbitas in auctoritate summa et potentia esse , captatio in quaestu fertilissimo ac sola gaudia in possidendo , pessum iere vitae pretia omnesque {omnesque} a maximo bono liberales dictae artes in contrarium cecidere ac servitute sola profici coeptum .
hanc alius alio modo et in aliis adorare , eodem tamen habendique {habendique} ad spes omnium tendente voto .
passim vero etiam egregii aliena vitia quam bona sua colere malle .
ergo Hercules voluptas vivere coepit , vita ipsa desiit .
sed nos oblitterata quoque scrutabimur , nec deterrebit quarundam rerum humilitas , sicuti nec in animalibus fecit , quamquam videmus Vergilium praecellentissimum vatem ea de causa hor ? ? ? orum dotes fugisse et in his quae rettulit flores modo rerum decerpsisse , beatum felicemque {felicemque} gratiae quindecim omnino generibus uvarum nominatis , tribus oleae , totidem pirorum , malo vero tantum Assyrio , ceteris omnibus neglectis .
Vnde autem potius incipiamus quam a vitibus ? quarum principatus in tantum peculiaris Italiae est , ut vel hoc uno omnia gentium vicisse etiam odorifera possit videri bona , quamquam ubicumque pubescentium odori nulla suavitas praefertur .
Vites iure apud priscos magnitudine quoque inter arbores numerabantur .
lovis simulacrum in urbe Populonio ex una conspicimus tot aevis incorruptum , item Massiliae pateram .
Metaponti templum Iunonis vitigineis columnis stetit .
etiam nunc scalis tectum Ephesiae Dianae scanditur una vite Cypria , ut ferunt quoniam ibi ad praecipuam amplitudinem exeunt .
nec est ligno ulli aeternior natura .
verum ista ex silvestribus facta crediderim ; hae vites tonsura annua coercentur , et vis earum omnis evocatur in palmites aut deprimitur in propagines , sucique {sucique} tantum gratia ex iis petitur pluribus modis ad caeli mores solique {solique} ingenia .
in Campano agro populis nubunt , maritasque {maritasque} conplexae atque per ramos earum procacibus bracchiis geniculato cursu scandentes cacumina aequant , in tantum sublimes , ut vindemitor auctoratus rogum ac tumulum excipiat , nulla fine crescendi , vidique {vidique} iam porticus , villas et domos ambiri singularum palmitibus ac sequacibus loris .
quodque {quodque} memoria dignum inter prima Valerianus quoque Cornelius existimavit , una vitis Romae in Liviae porticibus subdiales inambulationes umbrosis pergulis opacat , eadem duodenis musti amphoris fecunda .
ulmos quidem ubique exuperant , miratumque {miratumque} altitudinem earum Ariciae ferunt legatum regis Pyrrhi Cineam facete lusisse in austeriorem gustum vini , merito matrem eius pendere in tam alta cruce .
rumpotinus vocatur et alio nomine opulus arbor Italiae Padum transgressis , cuius tabulata in orbem patula ? ? ? eplent puroque {puroque} perductae dracone in palmam eius inde sub rectos ramorum digitos flagella dispergunt .
eaedem motici hominis altitudine adminiculatae sudibus horrent , vineamque {vineamque} faciunt aliae inprobo reptatu pampinorumque {pampinorumque} per inaniaomnia discursu atria media conplentes .
tot differentias vel sola tantum Italia recipit .
stat provinciarum aliquarum per se vitis sine ullo pedamento , arcus sues in se colligens et brevitate crassitudinem pascens .
vetant hoc aliubi venti , ut in Africa et Narbonensis provinciae partibus , ubi ecrescere ultra suos pollices prohibitae semperque {semperque} pastinatis similes herbarum modo vagantur per arva ac sucum terrae passim uvis bibunt , quae ob id magnitudinem infantium puerorum in interiore parte Africae exsuperant .
vina non alibi tristiora , sed uva non alibi gratior callo , unde possit invenisse nomen durus acinus .
namque genera magnitudine , colore , saporibus acini innumera etiamnum multiplicantur vino .
hic purpureo lucent colore , illic fulgent roseo nitentque {nitentque} viridi ; candicans enim nigerque {nigerque} vulgares .
tument vero mammarum modo bumasti , praelongis dactyli porriguntur acinis .
est et illa naturae lascivia , ut praegrandibus adhaereant parvi comites , suavitate certantes ; leptorragas has vocant .
durant aliae per hiemes , pensili concamaratae nodo .
aliae in sua tantum continentur anima , ollis fictilibus et insuper doliis inclusae , stipatae vinaceis circumsudantibus .
aliis gratiam , qui et vinis , fumus adfert , fabrilisque {fabrilisque} in eo gloriam praecipuam fornacibus Africae Tiberi Caesaris auctoritas fecit ; ante eum Raeticis prior mensa erat uvis ex Veroniensium agro .
quin et patientia nomen acinis dat passis .
conduntur et musto uvae ipsaeque {ipsaeque} vino suo inebriantur .
aliae decocto in musto dulcescunt , aliae vero subolem novam in ipsa matre expectant tralucidae , vitro , additque {additque} acinis eandem quam in doliis amphorisve {amphorisve} duratricem illam firmitalem austeritas picis infusa pediculo .
iam inventa vitis per se in vino picem resipiens , Viennensem agrum nobilitans Taburrno Sotanoque {Sotanoque} et Helvico generibus , non pridem haec inlustrata atque Vergili vatis aetate incognita , a cuius obitu XC aguntur anni .
quid , quod inserta castris summam rerum imperiumque {imperiumque} continet centurionum in manu vitis et opimo praemio tardos ordines ad lentas perducit aquilas atque eiam in delictis poenam ipsam honorat ? nec non vineae oppugnationum dedere rationem .
nam in medicaminibus adeo magnum obtinent locum , ut per sese vino ipso remedia sint .
Genera vitium numero conprehendi posse unus existimavit Democritus , cuncta sibi Graeciae cognita professus ; ceteri innumera atque infinita esse prodiderunt , quod verius apparebit ex vini .
nec omnia dicentur , sed maxime insignia , quippe totidem paene sunt quot agri , quam ob rem celeberrimas vitium aut quibus est aliqua proprietate miraculum ostendisse sa ? ? ? is erit .
Principatus datur Aminneis firmitatem propter senioque {senioque} proficientem vini eius utique vitam .
quinque earum genera .
ex iis germana minor acino melius deflorescit , imbres tempestatesque {tempestatesque} tolerat , non item maior , sed in arbore quam in iugo minus obnoxia .
gemellarum , quibus hoc nomen uvae semper geminae dedere , asperrimus sapor , sed vires praecipuae .
ex iis minor austro laeditur , ceteris ventis alitur , ut in Vesuvio monte Surrentinisque {Surrentinisque} collibus , in reliquis Italiae partibus non nisi arbori accommodata .
quintum genus lanatae .
ne Seras miremur aut Indos adeo , lanugo eam vestit .
prima ex Aminneis maturescit ocissimeque {ocissimeque} putrescit .
Proxima dignitas Nomentanis , rubente materia , quapropter quidam rubellas appellavere vineas .
hae minus fertiles , vinaceis et faece nimiae , contra pruinas fortissimae , siccitate magis quam imbre , aestu quam algore vexantur .
quam ob rem in frigidis umidisque {umidisque} principatum obtinent .
fertilior quae minor acino et folio scissa minus .
Apianis apes dedere cognomen , praecipue earum avidae .
ex iis duo genera lanugine et ipsa pubescunt .
distant quod altera celerius maturescit , quamquam et altera properante .
situs frigidi iis non respuuntur , et tamen nullae celerius imbre putrescunt .
vina primo dulcia austeritatem annis accipiunt .
Etruria nulla rlagis vite gaudet .
et hactenus potissima nobilitas datur peculiaribus atque vernaculis Italiae ; ceterae advenere .
e Caio Thasove Graecula non inferior Aminneis bonitate , praetenera acino et uva tam parva , ut nisi pinguissimo solo colere non prosit .
eugeniam Tauromenitani colles cum generositatis cognomine misere Albano tantum agro , quoniam translata statim mutatur .
namque est aliquis tantus locorum amor , ut omnem in iis gloriam suam relinquant nec usquam transeant totae .
quod et in Raetica Allobrogicaque {Allobrogicaque} , quam supra picatam appellavimus , evenit , domi nobilibus nec agnoscendis alibi .
fecundae tamen bonitatis vice copiam praestant , eugenia ferventibus locis , Raetic .
a temperatis , Allobrogica frigidis , gelu maturescens et colore nigra .
ex iis quas adhuc diximus , sed etiam e nigris , vina vetustate in album colorem transeunt .
reliquae ignobiles , aliquando tamen caeli aut soli opera non fallunt vetustatem , sicuti Faecenia et cum ea florens Biturigiaca , acino rarior , numquam floris obnoxii , quoniam antecedunt ventisque {ventisque} et imbribus resistunt , meliores tamen algentibus locis quam calidis , umidis quam sitientibus .
visulla grandi magis quam denso uvarum partu , inpatiens variantis caeli , sed contra tenorem unum algoris aestusve {aestusve} constans .
quae minor est ex eo genere , melior .
in eligendo solo morosa , pingui putrescit , gracili omnino non provenit ; mediam temperiem delicate quaerit , ob hoc Sabinis collibus familiaris .
uva eius indecora visu , sapore iucunda .
nisi matura protinus rapitur , etiam non putrescens cadit .
contra grandines eam tuetur foliorum amplitudo atque duritia .
Insignes iam colore inter purpureas nigrasque {nigrasque} helvolae saepius variantes et ob id varianae a quibusdam appellatae .
praefertur in iis nigrior ; utraque alternis annis fertilis , sed melior vino , cum parcior .
et praeciae duo genera magnitudine acini discernuntur , quibus materies plurima uvaque {uvaque} ollis utilissima ; folium apio simile .
baliscam Dyrrachini celebrant , Hispaniae coccolobin vocant .
rarior uva , aestus austrosque {austrosque} tolerat , capiti inimica , copia larga .
Hispaniae duo genera eius faciunt , unum oblongo acino , alterum rotundo ; novissimas vindemiant .
quo dulcior est coccolobis , hoc melior .
sed et austera transit in dulcem vetustatem , et quae dulcis fuit in austeritatem ; tune {tune} Albano vino aemulantur .
tradunt vesicae vitiis utilissimum ex iis potum .
albuelis summis arboribus fertilior est , visulla imis ; quam ob rem circa easdem satae diversitate naturae locupletant .
inerticulam e nigris appellavere , iustius sobriam dicturi , inveterato praecipue commendabilem vino , sed viribus innoxiam , si quidem temulentiam sola non facit .
Fertilitas commendat ceteras principemque {principemque} helvennacam .
duo eius genera : maior quam quidam longam , minor quam marcum appellant , non tam fecundam , sed gratiorem haustu .
discernitur folio circinato , verum utraque gracilis .
furcas subdere iis necessarium : alioqui ubertatem suam non tolerant .
maritimo adflatu gaudent , roscida odere .
nulla vitium minus Italiam amat , rara , parva , putrescens in ea , vino quoque quod genuit aestatem non exuperans ; nec alia macro solo familiarior .
Graecinus , qui alioqui Cornelium Celsum transcripsit , arbitratur non naturam eius repugnare Italiae , sed culturam avide palmites evocantium .
ob id fertilitate sua absumi , si non praepinguis soli ubertas lassescentem sustineat .
carbunculare negatur , magna dote , si verum est aliqua in vite caelo non esse ius .
Aestus fert spionia , quam quidam spineam vocant , autumnisque {autumnisque} imbribus pinguescit ; quin immo nebulis una alitur , ob id Ravennati agro peculiaris .
vennunculam inter optime deflorescentes e ollis aptissimam Campani malunt surculam vocare , alii scapulam , Tarracina Numisianam , nullas vires proprias habentem , sed totam perinde ac solum valeat , Surrentinis tamen efficacissimam testis Vesuvio tenus .
ibi enim Murgentina e Sicilia potentissima , quam Pompeianam aliqui vocant , laeto demum feracem , sicut horconia in Campania tantum .
e diverso arceraca , Vergilio argitis dicta , ultro solum laetius facit , ipsa contra imbres et senectam fortissima , vino quidem vix annua ac vilitatis cibariae , sed ubertate praecipua .
tolerat et annos mettica , contra omne sidus firmissima , nigro acino , vinis in vetustate rufescentibus .
Et hactenus publica sunt genera , cetera regionum locorumque {locorumque} aut ex iis inter se insitis mixta : si quidem Tuscis peculiaris est Tudernis , atque etiam nomen iis Florentiae sopina , Arretio talpona et etesiaca et conseminia .
talpona nigra candidum facit mustum .
etesiaca fallax : quo plus tulit , hoc laudabilius fundit , mirumque {mirumque} , fecunditate pariter et bonitate cessat .
conseminia nigra , vino minime durante , uva maxime , post XV dies quam ulla alia metitur , fertilis , set cibaria .
buius folia sicuti labruscae prius quam decidant sanguineo colore mutantur .
evenit hoc et quibusdam aliis , pessimi geneeis argumento .
itriola Vmbriae Mevanatique {Mevanatique} et Piceno agro peculiaris est , Amiternino pumula .
isdem bananica fallax est , adamant tamen eam .
municipii suam Pompei nomine appellant , quamvis Clusinis copiosiorem ; municipii et Tiburtes appellavere , quamvis oleagineam nuper invenerint a similitudine olivae .
novissima haec uvarum ad hoc tempus reperta est .
vinaciolam soli noverunt Sabini , calventinam Gaurani .
scio e Falerno agro tralatas vocari Falernas , celerrime ubique degenerantes .
nec non Surrentinum genus fecere aliqui praedulci uva .
capnios et et buconiates et tharrupia in Thurinis collibus non ante demetuntur quam gelaverit .
Pariana gaudent Pisae , Mutina Perusinia nigro acino , intra quadriennium albescente vino .
mirum ibi cum sole circumagi uvam quae ob id streptis vocatur , et in Italia Gallicam placere , trans Alpis vero Picenam .
dixit Vergilius Thasias et Mareotidas et Lageas compluresque {compluresque} externas , quae non reperiuntur in Italia .
Sed sunt etiamnum insignes uva , non vino , ambrosia e duracinis , sine ullis vasis in vite servabilis — tanta est contra frigora , aestus tempestatesque {tempestatesque} firmitas , nec [ orthampelos ] indiget arbore aut palis , ipsa se sustinens , non item dactylides digitali gracilitate — , columbinae e racemosis , et magis purpureae , cognomine bimammiae , quando non racemos , sed uvas alias gerunt , item tripedanea , cui nomen a mensura est , item scripula passo acino et Raetica in maritimis Alpibus appellata , dissimilis laudatae illi .
namque haec brevis , conferta acino , degener vino , sed cute omnium tenuissima , nucleo ( quod chium vocant ) uno ac minimo , acinum praegrandem unum alterumve {alterumve} habens .
est et nigra Aminnea , cui Syriacae nomen inponunt , item Hispana ignobilium probatissima .
In pergulis vero seruntur escariae appellatae e duracinis , albae , nigrae , et bumasti totidem coloribus , ac nondum dictae Aegia et Rhodia et uncialis , velut a pondere acini , item picina , omnium nigerrima , et coronario naturae lusu stephanitis , acinos foliis intercursantibus , et quae forenses vocantur , celeres proventu , vendibiles aspectu , portatu faciles .
contra damnantur etiam visu cinerea et rabuscula et asinusca , minus tamen caudas vulpium imitata alopecis .
Alexandrina appellatur vitis circa Phalacram brevis , ramis cubitalibus , acino nigro fabae magnitudine , nucleo molli et minimo , obliquis racemis praedulcibus , folio parvo et rotundo , sine divisuris .
septem his annis in Narbonensis provinciae Alba Helvia inventa est vitis uno die deflorescens , ob id tutissima ; carbunicam vocant , quam nunc tota provincia conserit .
Catonum ille primus , triumpho et censura super cetera insignis , magis tamen etiamnum claritate litterarum praeceptisque {praeceptisque} omnium rerum expetendarum datis generi Romano , inter prima vero agrum colendi , ille aevi confessione optimus ac sine aemulo agricola , pauca attigit vitium genera , quarundam ex iis iam etiam nominibus abolitis .
separatim toto tractatu sententia eius indicanda est , ut in omni genere noscamus quae fuerint celeberrima anno DC urbis , circa captas Carthaginem ac Corinthum , cum supremum is diem obiit , et quantum postea CCXXX annis vita profecerit .
ergo dc vitibus uvisque {uvisque} ita prodidit : Qui locus vino optimus dicetur esse et ostentus solibus , Aminnium minusculum et geminum eugenium , helvium minusculum conserito .
qui locus crassior aut nebulosior , Aminnium maius aut Murgentinum , Apicium , Lucanum serito .
ceterae vites miscellae maxime in quemvis agrum conveniunt .
in olla vinaceis conduntur Aminnium minusculum et maius et Apicium , eadem in sapa et musto , in lora recte conduntur .
quas suspendas duracinas , Aminnias maiores , vel ad fabrum ferrarium pro passis hae recte servantur .
nec sunt vetustiora de illa re Latinae linguae praecepta .
tam prope ab origine rerum sumus .
Aminneam proxime dictam Varro Scantianam vocat .
In nostra aetate pauca exempla consummatae huius artis fuere , verum eo minus omittenda , ut noscantur etiam praemia , quae in omni re maxime spectantur .
summam ergo adeptus est gloriam Acilius Sthenelus e plebe libertina LX iugerum non amplius vineis excultis in Nomentano agro atque CCCC nummum venumdatis .
magna fama et Vetuleno Aegialo , perinde libertino , fuit in Campania rure Liternino , maiorque {maiorque} etiam favore hominum , quoniam ipsum Africani colebat exilium ; sed maxima , eiusdem Stheneli opera , Remmio Palaemoni , alias grammatica arte celebri , in hisce viginti annis mercato rus DC nummum in eodem Nomentano decimi lapidis ab urbe dverticulo .
est autem usquequaque nota vilitas mercis per omnia suburbana , ibi tamen maxime , quoniam et neglecta indiligentia praedia paraverat ac ne in pessimis quidem elegantioris soli .
haec adgressus excolere non virtute animi , sed vanitate primo , quae nota mire in illo fuit , pastinatis de integro vineis cura Stheneli , dum agricolam imitatur , ad vix credibile miraculum perduxit , intra octavum annum CCCC nummum emptori addicta pendente vindemia .
cucurritque {cucurritque} non nemo ad spectandas uvarum in iis vineis strues , litteris eius altioribus contra id pigra vicinitate sibi patrocinante , novissime Annaeo Seneca , principe tum eruditorum ac potentia , quae postremo nimia fruit super ipsum , minime utique miratore inanium , tanto praedii huius amore capto , ut non puderet inviso alias et ostentaturo tradere palmam eam , emptis quadriplicato vineis illis intra decimum fere curae annum .
digna opera quae in Caecubis Setinisque {Setinisque} agris proficeret , quando et postea saepenumero septenos culleos singula iugera , hoc est amphoras centenas quadragenas , musti dedere ! ac ne quis victam in hoc antiquitatem arbitretur , idem Cato denos culleos redire ex iugeribus scripsit , efficacibus exemplis non maria plus temerata conferre mercatori , non in Rubrum litus Indicumve {Indicumve} merces petitas quam sedulum ruris larem .
Vino antiquissimo claritas Maroneo in Thraciae maritima parte genito , ut auctor est Homerus .
neque enim fabulosa aut de origine eius varie prodita consectamur , praeterquam Aristaeum primum omnium in eadem gente mel miscuisse vino , suavitate praecipua utriusque naturae sponte provenientis .
Maroneum vicies tanto addito aquae miscendum Homerus prodidit .
durat etiam nunc vis in eadem terra generi rigorque {rigorque} indomitus , quippe cum Mucianus ter consul ex iis qui nuperrime prodidere sextarios singulos octonis aquae misceri compererit praesens in eo tractu , esse autem colore nigrum , odoratum , vetustatepinguescere .
et Pramnio , quod idem Homerus celebravit , etiam nunc honos durat .
nascitur Zmyrnae regione iuxta delubrum Matris deum .
in reliquis claritas generi non fuit alicui : anno fuit omnium generum bonitate L. Opimio cos .
, cum C. Gracchus tribunus plebem seditionibus agitans est interemptus .
ea caeli temperies fulsit ( cocturam vocant ) solis opere natali urbis DCXXXIII , durantque {durantque} adhuc vina ea ducentis fere annis , iam in speciem redacta mellis asperi — etenim haec natura vinis in vetustate est — , nec potari per se queant pervincive aqua , usque in amaritudinem carie indomita ; sed ceteris vinis commendandis minima aliqua mixtura medicamenta sunt .
quod ut eius temporis aestimatione in singulas amphoras centeni nummi statuantur , ex his tantum usura multiplicata semissibus , quae civilis ac modica est , in C. Caesaris Germanici fili principatu anno CLX singulas uncias vini constitisse , nobili exemplo docuimus referentes vitam Pomponii Secundi vatis cenanmque {cenanmque} quam principi illi dedit .
tantum pecuniarum detinent apothecae ! nec alia res maius incrementum sentit ad vicensimum annum maiusve {maiusve} ab eo dispendium , non proficiente pretio ; raro quippe adhuc fuere , nec nisi in nepotatu , singulis testis milia nummum .
Viennenses soli picata sua , quorum genera diximus pluris permutare , sed inter sese amore patrio , creduntur ; idque {idque} vinum frigidius reliquis existimatur in frigido potu .
Vino natura est hausto accendendi calore viscera intus , foris infuso refrigerandi .
nec alienum fuerit commemorare hoc in loco quod Androcydes sapientia clarus ad Alexandrum Magnum scripsit , intemperantiam eius cohibens : Vinum poturus , rex , memento bibere te sanguinem terrae .
Cocita hominis venenum est , cicutae vinum .
quibus praeceptis ille si obtemperavisset , profecto amicos in temulentia non interemisset , prorsus ut iure dici possit , neque viribus corporis utilius aliud neque voluptatibus perniciosius , si modus absit .
Genera autem vini alia aliis gratiora esse quis dubitet aut non ex eodem lacu aliud praestantius altero germanitatem praecedere sive testa sive fortuito eventu ? quam ob rem de principatu se quisque iudicem statuet .
lulia Augusta LXXXVI annos vitae Pucino vino rettulit acceptos , non alio usa .
gignitur in sinu Hadriatici maris non procul Timavo fonte saxoso colle , maritimo adflatu paucas coquente amphoras ; nec aliud aptius medicamentis indicatur .
hoc esse crediderim quod Graeci celebrantes miris laudibus Praetetianum appellaverint ex Hadriatico sinu .
Divus Augustus Setinum praetulit cunctis et fere secuti principes , confessa propter experimenta , non temere cruditatibus noxiis ab ea saliva .
nascitur supra Forum Appi .
antea Caecubo erat generositas celeberrima in palustribus populetis sinu Amynclano , quod iam intercidit incuria coloni locique {locique} angustia , magis tamen fessa Neronis , quam a Baiano lacu Ostiam usque navigabilem incohaverat .
Secunda nobilitas Falerno agro erat et ex eo maxime Faustiniano ; cura culturaque {culturaque} id collegerat .
exolescit haec quoque copiae potius quam bonitati studentium .
Falernus ager a ponte Campano ? ? ? aeva petentibus Vrbanam coloniam Sullanam nuper Capuae contributam incipit , Faustinianus circiter IIII milia passuum a vico Caedicio , qui vicus a Sinuessa VI M passuum abest .
nec ulli nunc vino maior auctoritas .
solo vinorurm flamma accenditur .
tria eius genera : austerum , dulce , lenue .
quidam ita distingunt , summis collibus Caucinum gigni , mediis Faustinianum , imis Falernum .
non omittendum autem nulli eorum quae celebrentur iucundum saporem uvae esse .
At tertiam palmam varie venere Albana urbi vicina , praedulcia ac rara in austero , item Surrentina in vineis tantum nascentia , convalescentibus maxime probata propter tenuitatem salubritatemque {salubritatemque} .
Tiberius Caesar dicebat consensisse medicos ut nobilitatem Surrentino darent ; alioqui esse generosum acetum ; C . Caesar , qui successit illi , nobilem vappam .
certant Massica atque a monte Gauro Puteolos Baiasque {Baiasque} prospectantia .
nam Falerno contermina Statana ad principatum venere non dubie palamque {palamque} fecere sua quibusque {quibusque} terris tempora esse , suos rerum proventus occasusque {occasusque} .
iuncta iis praeponi solebant Calena et quae in vineis arbustisque {arbustisque} nascuntur Fundana et alia ex vicinia urbis , Veliterna , Privernatia .
nam quod Signiae nascitur , austeritate nimia continendae utile alvo , inter medicamina numeratur .
Quartum curriculum publicis epulis optinuere a Divo Iulio — is enim primus auctoritatem iis dedit , ut epistulis eius apparet — Mamertina circa Messanam in Sicilia genita ; ex iis Potulana , ab auctore dicta illo cognomine , proxima Italiae laudantur praecipue .
est in eadem Sicilia et Taurom enitanis honos lagonis pro Mamertino plerumque subditis .
Ex reliquis autem a supero maria Praetutia atque Ancone nascentia , et quae a palma una forte enata palmensia appellavere , in mediterraneo vero Caesenatia ac Maecenatiana , in Veroniensi item Raetica , Falernis tantum postlata a Vergilio , mox ab intimo sinu maris Hadriana , ab infero autem Latiniensia , Graviscana , Statoniensia .
Etruriae Luna palmam habet , Liguriae Genua , inter Pyrenaeum Alpesque {Alpesque} Massilia gemino sapore , quando et condiendis aliis pinguius gignit , quod vocat sucosum .
Baeterrarum intra Gallias consistit auctoritas .
de reliquis in Narbonensi genitis adseverare non est , quoniam officinam eius rei fecere tinguentes fumo , utinamque {utinamque} non et herbis ac medicaminibus noxiis ! quippe etiam aloe mercator saporem coloremque {coloremque} adulterat .
Verum et longinquiona Italiae ab Ausonio mari non carent gloria , Tarentina et ServLtia et Consentiae genita et Tempsae , Calabriae Lucanaque {Lucanaque} anecedentibus Thurinis .
omnium vero eorum maxime inlustrata Messalae Potiti salute Lagarina , non procul Grumento aascentia .
Campania nuper excitavit novis nominibus auctoritatem sive cura sive casu ad quartum a Neapoli lapidem Trebellicis , iuxta Capuam Caulinis et in suo agro Trebulanis , alioqui semper inter plebeia et Trifolinis gloriata .
nam Pompeianis summum decem annorum incrementum est , nihil senecta conferente .
dolore etiam capitum in sextam horam diei sequentis infesta deprehenduntur .
quibus exemplis , nisi fallor , manifestum est patriam terramque {terramque} referre , non uvam , et supervacuam generum consectationem in numerum , cum eadem vitis aliud aliis in locis polleat .
Hispaniarum Laeetana copia nobilitantur , elegantia vero Tarraconensia atque Lauronensia et Baliarica ex insulis conferuntur Italiae primis .
nec ignoro multa praetermissa plerosque existimaturos , quando suum cuique placet et , quocumque eatur , fabula eadem reperitur , Divi Augusti iudiciorum ac palati peritissimum e libertis censuram vini in epulas eius facientem dixisse hospiti de indigena vino , novum quidem sibi gustum esse eum atque non ex nobilibus , sed Caesarem non aliud poturum , nec negaverim et alia digna esse fama , sed de quibus consensus aevi iudicaverit haec sunt .
Nunc simili modo transmarina dicemus .
in summa gloria post Homerica illa , de quibus supra diximus , fuere Thasium Chiumque {Chiumque} , ex Chio quod Ariusium vocant .
his addidit Lesbium Erasistrati maximi medici auctoritas , circiter CCCCL anno urbis Romae .
nunc gratia ante omnia est Clazomenio , postquam parcius mari condiunt .
Lesbium sponte naturae suae mare sapit .
nec Tmoliti per se gratia ut vino , sed cuius dulci admixto reliquorum duritia suavitatem accipiat simul et aetatem , quoniam vetustiora protinus videntur .
ab his dignatio est Sicyonio , Cyprio , Telmesico , Tripolitico , Berytio , Tyrio , Sebennytico .
in Aegypto hoc nascitur tribus generibus uvarum ibi nobilissimis , Thasia , aethalo , peuce .
post haec auctoritas Hippodamantio , Mystico , cantharitae , protropo Cnidio , Catacecaumenitae , Petritae , Myconio .
nam Mesogiten capitis dolores facere compertum est , nec Ephesium saluore esse , quoniam mari et defruto condiatur .
Apamenum mulso praecipue convenire dicitur , sicut Praetutium in Italia .
est enim et haec proprietas generum ; dulcia utique inter se non congruunt .
exolevit et protagion , quod Italicis proximum fecerant Asclepiadis scholae .
Apollodorus medicus in volumine , quo suasit Ptolemaeo regi quae vina biberet , Italicis etiam tum ignotis laudavit in Ponto Nasperceniten , mox Oreticum , Oeneaten , Leucadium , Ambracioten et , quod cunctis praetulit , Peparet hium , sed minoris famae esse dixit , quoniam ante sex annos non placeret .
Hactenus bonitas vini nationibus debetur .
apud Graecos cura clarissimum nomen accepit quod appellaverunt bion , ad plurimos valitudinum usus excogitatum , ut docebimus in parte medicinae .
fit autem hoc modo : uvae paulum ante maturitatem decerptae siccantur acri sole , ter die versatae per triduum , quarto exprimuntur , dein in cadis sole inveterantur .
Coi marinam aquam largiorem miscent , a servi furto origine orta sic mensuram explentis , qua re translata in album mustum leucocoum appellatur .
in alis autem gentibus simili modo factum tethalassomenon vocant , thalassiten autem vasis musti deiectis in mare , quo genere praecox fit vetustas .
nec non apud nos quoque Coum vinum ex Italico faciendi rationem Cato demonstravit , super cetera in sole quadriennio maturandum praecipiens .
Rhodium Coo simile est , Phorineum salsius Coo .
omnia transmarina septem annis ad vetustatem mediam pervenire existimantur .
Vinum omne dulce minus odoratum ; quo 20 tenuius , eo odoratius .
colores vinis quattuor : albus , fulvus , sanguineus , niger .
psithium et melampsithium passi genera sunt suo sapore , non vino , Scybelites vero mulsi , in Galatia nascens , et Haluntium in Sicilia .
nam siraeum , quod alii hepsema , nostri sapam appellant , ingeni , non naturae , opus est musto usque ad terliam mensurae decocto .
quod ubi factum ad dimidiam est , defrutum vocatur .
omnia in adulterium mellis excogitata , sed priora uva terraque {terraque} constant .
passum a Cretico Cilicium probatur et Africum .
et in Italia finitimisque {finitimisque} provinciis fieri certum est ex uva quam Graeci psithiam vocant , nos apianam , item scripulam , diutius uvis in vite sole adustis aut ferventi oleo .
quidam ex quacumque dulci , dum praecocta alba , faciunt siccantes sole , donec paulo amplius dimidium pondus supersit , tunsasque {tunsasque} leniter exprimunt .
dein quantum expressere adiciunt vinaceis aquae puteanae , ut et secundarium passum faciant .
diligentiores eodem modo siccatis acinos eximunt ac sine sarmentis madefactos vino excellenti , donec intumescant , premunt — et hoc genus ante cetera laudant — ac simili modo aqua addita secundarium faciunt .
medium inter dulcia vinumque {vinumque} est quod Graeci aigleucos vocant , hoc est semper mustum .
id evenit cura , quoniam fervere prohibetur — sic appellant musti in vina transitum — ; ergo mergunt e lacu protinus aqua cados , done bruma transeat et consuetudo fiat algendi .
est etiamnum aliud genus per se , quod vocat dulce Narbonensis provincia et in ea maxime Voconti .
adservatur eius gratia uva diutius in vite pediculo intorto .
ab aliis ipse palmes inciditur ad medullam , ab aliis uva torretur in tegulis , omnia ex helvennaca vite .
his adiciunt aliqui quod vocant diachyton , uvis in sole siccatis loco cluso per dies septem in cratibus , totidem pedes a terra alte , noctibus ab umore defensis , octavo die calcatis : ita fieri optimi odoris saporisque {saporisque} .
e dulci genere est et melitites ; distat a mulso , quod fit emusto , cum quinque congiis austeri musti congio mellis et salis cyatho subfervefactis .
austerum , sed inter haec genera poni debet et protropum ; ita appellatur a quibusdam mustum sponte defluens ante quam calcentur uvae .
hoc protinus diffusum in lagonis suis defervere passi postea in sole XL diebus torrent aestatis secutae ipso canis ortu .
Non possunt iure dici vina quae Graeci deuteria appellant , Cato et nos loram , maceratis aqua viiaceis , sed tamen inter vina operaria numerantur .
tria eorum genera : decima parte aquae addita quam musti expressa sit et ita nocte ac die madefactis vinaceis rursusque {rursusque} prelo subiectis ; alterum , quo modo Graeci factitavere , tertia parte eius quod expressum sit addita aquae expressoque {expressoque} decocto ad tertias partes .
tertium est faecibus vini expressum , quod faecatum Cato appellat .
nullum ex his plus quam annui usus .
Verum inter haec subit mentem , cum sint genera nobilia , quae proprie vini intellegi possint , LXXX fere in toto orbe , duas partes ex hoc numero Italiae esse , praeterea longe ante cunctas terras .
et hinc deinde altius cura serpit , non a primordio hanc gratiam fuisse , auctoritatem post DC urbis annum coepisse .
Romulum lacte , non vino , libasse indicio sunt sacra ab eo instituta , quae hodie custodiunt morem .
Numae regis Postumia lex est : Vino rogum ne respargito .
quod sanxisse illum propter inopiam rei nemo dubitet .
eadem lege ex inputata vite libari vina diis nefas statuit , ratione excogitata ut putare cogerentur alias aratores et pigri circa pericula arbusti .
M. Varro auctor est Mezentium Etruriae regem auxilium Rutulis contra Latinos tulisse vini mercede quod tum in Latino agro fuisset .
non licebat id feminis Romae bibere .
invenimus inter exempla Egnati Maetenni uxorem , quod vinum bibisset e dolio , interfectam fusti a marito , eumque {eumque} caedis a Romulo absolutum .
Fabius Pictor in annalibus suis scripsit matronam , quod loculos in quibus erant claves cellae vinariae resignavisset , a suis inedia mori coactam , Cato ideo propinquos feminis osculum dare , ut scirent an temetum olerent .
hoc tum nomen vino erat , unde et temulentia appellata .
Cn. Domitius iudex pronuntiavit mulierem videri plus vini bibisse quam valitudinis causa , viro insciente , et dote multavit .
diuque {diuque} eius rei magna parsimonia fuit .
L. Papirius imperator adversus Samnites dimicaturus votum fecit , si vicisset , Iovi pocillum vini .
denique inter dona sextarios datos lactis invenimus , nusquam vini .
idem Cato cum in Hispaniam navigasset , unde cum triumpho rediit : Non aliud vinum , inquit , bibi quam remiges , in tantum dissimilis istis qui etiam convivis alia quam sibimet ipsis ministrant aut procedente mensa subiciunt .
Lautissima apud priscos vina erant murrae odore condita , ut apparet in Plauti fabulis , quamquam in ea quae Persa inscribitur et calamum addi iubet .
ideo quidam aromatite delectatos maxime credunt .
sed Fabius Dossennus his versibus decernit : Mittebam vinum pulchrum , murrinam , et in Acharistione : Panem et polentam , vinum murrinam .
Scaevolam quoque et L. Aelium et Ateium Capitonem in eadem sententia fuisse video , quoniam in Pseudolo sit : Quod si opus est , ut dulce promat indidem , ecquid habet ? — Rogas ? Murrinam , passum , defrutum , mella , quibus apparent non inter vina modo murrinam , sed inter dulcia quoque nominatum .
Apothecas fuisse et diffundi solita vina anno DCXXXIII urbis apparet indubitato Opimiani vini argumento .
iam intellegentis suum bonum Italiae nondum tamen ista genera in claritate erant ; itaque omnia tune {tune} genita unum habent consulis nomen .
sic quoque postea diu transmarina in auctoritate fuerunt et ad avos usque nostros , quin et Falerno iam reperto , sicut apparet ex illo comico versu : Quinque Thasi vini depromam , bina Falerni .
P. Licinius Crassus L. Iulius Caesar censores anno urbis conditae DCLXV edixerunt , ne quis vinum Graecum , Aminniumque {Aminniumque} octonis aeris singula quadrantalia venderet .
haec enim verba sunt .
tanta vero Graeco vino gratia erat , ut singulae potiones in convictu darentur .
quibus vinis auctoritas fuerit sua iuventa , M. Varro his verbis tradit : L. Lucullus puer apud patrem numquam lautum convivium vidit , in quo plus semel Graecum vinum daretur : ipse cum rediit ex Asia , milia cadum congiarium divisit amplius centum .
C. Sentius , quem praetorem vidimus , Chium vinum suam domum inlatum dicebat tum primum , cum sibi cardiaco medicus dedisset : Hortensius super X cadum heredi reliquit .
hactenus Varro .
quid ? non et Caesar dictator triumphi sui cena vini Falerni amphoras , Chii cados in convivia distribuit ? idem Hispaniensi triumpho Chium et Falernum dedit , epulo vero in tertio consulatu suo Falernum , Chium , Lesbium , Mamertinum , quo tempore primum quattuor genera vini adposita constat .
postea ergo reliqua omnia in nobilitatem venere et circiter DCC urbis annum .
Itaque non miror innumerabilia paene genera ficticii reperta multis ante saeculis , quae nunc dicemus , omnia ad medicinae usum pertinentia .
omphacium quo modo fieret , propter unguenta diximus priore libro .
fit e labrusca , hoc est vite silvestri , quod vocatur oenanthinum , floris eius libris duabus in musti cado maceratis .
post dies XXX utuntur .
praeter hoc radix labruscae , acini coria perficiunt .
hi paulo post quam defloruere singulare remedium habent ad refrigerandos in morbis corporum ardores , gelidissima , ut ferunt , natura .
pars eorum aestu moritur prius quam reliqua , quae solstitiales dicuntur .
universi numquam maturescunt , et si prius quam tota inarescat uva incocta detur cibo gallinaceo generi , fastidium gignit uvas adpetendi .
Ficticiorum primum fit ex ipso vino ( quod vocant adynamon ) hoc modo : albi musti sextarii XX , aquae dimidium fervent , donec excoquatur aquae mensura .
alii marinae sextarios X , tantundem pluviae in sole XL diebus torrent .
dant aegris quibus vini noxiam timent .
Proximum fit e milii semine maturi cum ipsa stipula , libra quadrante in congios duos musti , macerato et post septimum mensem transfuso .
ex loto arbore , frutice , herba dictum est ubi quaeque fierent .
Fiunt et e pomis , quae dicemus interpretationibus non nisi necessariis additis , primumque {primumque} e palmis , quo Parthi , Indi utuntur et oriens totus , mitiorum quas vocant chydaeas modio in aquae congiis tribus macerato expressoque {expressoque} .
sic fit et sycites e fico , quem alii pharnuprium , alii trochin vocant , aut si dulce esse non libeat , pro aqua tantundem vinaceorum adicitur .
e Cypria fico et acetum fit praecellens atque Alexandrino quoque melius .
vinum fit et e siliqua Syriaca et e piris malorumque {malorumque} omnibus generibus — sed e Punicis rhoiten vocant — et e cornis , mespilis , sorvis , moris siccis , nucleis pineis .
hi musto madidi exprimuntur , superiora per se mitia .
myrtiten Cato quem ad modun fieri docuerit mox paulo indicabimus , Graeci et alio modo .
ramis teneris cum suis foliis in salso musto coctis tunsis , libram in tribus musti congiis defervefaciunt , done duo supersint .
quod ita e silvestris myrti bacis factum est , myrtidanum vocatur .
hoc manus tinguit .
Ex his quae in hortis gignuntur fit vinum e radice asparagi , cunila , origano , api semine , habrotono , mentastro , ruta , nepeta , serpyllo , marruvio .
manipulos binos condunt in cadum musti et sapae sextarium et aquae marinae heminam .
e napis fit duum denariorum pondere in sextarios binos musti addito , item e scillae radice ; inter flores ex rosae foliis tusis in linteolo in mustum collatis cum pondusculo , ut sidat , $ X $ L pondere in sextarios musti vicenos — vetant ante tres menses vas aperiri — , item e nardo Gallico et aliud e silvestri .
Aromatiten quoque invenio factitatum tantum non unguentorum compositione , primo ex murra , ut diximus , mox et nardo Celtico , calamo , bitumine , offis in mustum aut dulce vinum deiectis , alibi calamo , iunco , costo , nardo Syriaco , amomo , casia , cinnamo , croco , palma , asaro , similiter in offa .
apud alios nardi etiam et malobathri selibris in musti congios duos additis , qualia nunc quoque fiunt pipere et melle addito , quae alii condita , alii piperata appellant .
invenitur et nectarites ex herba quam alii Helenion , alii Medicam , alii symphyton , alii Idaeam , alii Orestion , alii nectariam vocant , radice ponderis $ X $ L in sextarios sex musti addita , similiter in linteo .
ex ceteris herbis fit absinthites in XL sextariis musti absinthi Pontici libra decocta ad tertias partes vel scopis absinthi in vinum additis .
similiter hyssopites e Cilicio hyssopo unciis tribus in duos congios musti coiectis aut tusis in vinum .
fiunt utraque et alio modo , circa radices vitium sato .
sic et elleboriten fieri ex veratro nigro Cato docet .
sic fit et scammonites , mira vitium natura saporem alienum in se trahendi , quare et salicem redolent Patavinorum in palustribus vindemiae .
sic et elleborum seritur in Thaso aut cucumis silvester aut scammonia , quod vinum phthorium vocatur , quoniam abortus facit .
Fit et ex herbis , quarum naturae suo loco dicentur : e stoechade et radice Gentianae et tragorigano et dictamno , asaro , dauco , elelisphaco , panace , acoro , thymo , mandragora , iunco .
vocarunt et scyzinum et itaeomelin et lectisphagiten , quorum iam oblitterata ratio est .
E fruticun vero genere cedri utriusque , cupressus , laurus , iunipiri , terebinthi , calami , lentisci bacae aut lignum recens in musto decocuntur , item chamelaeae et chamaepityis , chamaedryis lignum .
eodem modo et ex flore , in congium musti decem $ X $ pondere addito .
Fit vinum et ex aqua ac melle tantum .
quinquennio ad hoc servari caelestem iubent .
alii prudentiores statim ad tertias partes decocunt et tertiam veteris mellis adiciunt , dein XL diebus canis ortu in sole habent .
alii diffusa ita decimo die obturant .
hoc vocatur hydromeli et vetustate saporem vini adsequitur , nusquam laudatius quam in Phrygia .
quin et acetum melle temperabatur : adeo nihil intemptatum vitae fuit .
oxymeli hoc vocarunt , mellis decem libris , aceti veteris heminis quinque , salis marini libra , aquae pluviae sextariis quinque suffervefactis deciens , mox elutriatis atque ita inveteratis .
omnia ab Themisone summo auctore damnata .
et Hercules coactus usus eorum videri potest , nisi si quis naturae opus esse credit aromatiten et ex unguentis vina conposita aut ut biberentur genuisse eam frutices .
ita sunt cognitu iucunda sollertiae humanae nomine omnia exquirentis .
nihil quidem ex iis anno durare , praeterquam quae vetustate ipsa fieri diximus , et plura ne tricenis quidem diebus , non erit dubium .
Sunt et in vino prodigia .
dicitur in Arcadia fieri quod fecunditatem feminis inportet , viris rabiem , at in Achaia maxime circa Ceryniam abigi partum vino atque etiam si uvam edant gravidae , cum differentia in gustatu non sit .
Troezenium vinum qui bibant negantur generare .
Thasios duo genera vini diversa facere proditur , quo somnus concilietur , alterum vero quo fugetur .
apud eosdem vitis theriaca vocatur , cuius et vinum et uva contra serpentium ictus medetur ; libanodes turis odore , ex qua diis prolibant .
e diverso aspendios damnata aris ; ferunt eam nec ab alite ulla attingi .
Thasiam uvam Aegyptus vocat apud se praedulcem , quae solvit alvum ; est contra Lycia , quae solutam firmat .
Aegyptus et ecbolada habet abortus facientem .
vina in apothecis canis ortu mutantur quaedam posteaque {posteaque} restituuntur sibi .
sic et mari navigate , cuius iactatus iis quae duraverint tantum vetustatis adicere sentitur , quantum habuerint .
Et quoniam religione vita constat , prolibare diis nefastum habetur vina — praeter inputatae — vitis ss fulmine tactae quamque iuxta hominis mors laqueo pependerit aut vulneratis pedibus calcatae , et quod circumcisis vinaceis profluxerit , aut superne deciduo inmundiore lapsu aliqud polluta , item Graeca , quoniam aquam habeant .
— Vitis ipsa quoque manditur decoctis caulibus summis , qui et condiuntur in aceto ac muria .
Verum et de apparatu vini dixisse conveniat , cum Graeci privatim ea praecepta condiderint artemque {artemque} fecerint , sicut Euphronius et Aristomachus et Commiades et Hicesius .
Africa gypso mitigat asperitatem nec non aliquibus partibus sui calce .
Graecia argilla aut marmore aut sale aut mari lenitatem excitat , Italiae pars aliqua crapulana pice , ac resina condire musta volgare ei est provinciisque {provinciisque} finitimis .
§ 117 : cfr .
Pl. supra 75 . — nonnusquam prioris vini faece acetove {acetove} condiunt .
nec non et ex ipso musto fiunt medicamina .
decoquitur ut dulcescat portione virium , nec durare ultra annuum spatium tale proditur .
aliquibus in locis decocunt ad sapas musta infusisque {infusisque} iis ferociam frangunt .
et in hoc tamen genere et in omni alio subministrant vasa ipsa condimentis picis , cuius faciendae ratio proximo dicetur volumine .
Arborum suco manantium picem resinamque {resinamque} aliae ortae in oriente , aliae in Europa ferunt .
quae interest Asia utrimque quasdam habet .
in oriente optimam tenuissimamque {tenuissimamque} terebinthi fundunt , dein lentisci , quam et mastichen vocant , postea cupressi , acerrimam sapore , liquidam omnes et tantum resinam , crassiorem vero et ad pices faciendas cedrus .
Arabica resina alba est , acri odore , difficilis coquenti , Iudaea callosior et terebinthina quoque odoratior , Syriaca Attici mellis similitudinem habet .
Cypria antecedit omnes , item melleo colore , carnosa .
Colophonia , praeter ceteras fulva , si teratur , alba fit , gravior odore ; ob id non utuntur ea unguentarii .
in Asia quae fit e picea , admodum candida , psagdas vocatur .
resina omnis dissolvitur oleo — quidam et creta figulinarum hoc fieri arbitrantur — , pudetque {pudetque} confiteri maximum iam honorem eius esse in evellendis virorum corpori pilis .
Ratio autem condiendi musta in primo fervore , qui novem diebus cum plurimum peragitur , adspersu picis , ut odor vino contingat et saporis quaedam acumina .
vehementius id fieri arbitrantur crudo flore resinae excitarique {excitarique} lenitatem , e diverso crapula conpesci feritatem nimiam frangique {frangique} virus aut , ubi pigra lenitas torpeat , virus addi , Liguriae maxime Circumpadanisque {Circumpadanisque} mustis .
utilitas discernitur hoc modo : pugnacibus mustis crapulae plus inditur , lenibus parcius .
sunt qui et utroque condiri velint , nec non aliqua est musti picea natura vitiumque {vitiumque} musto quibusdam in locis iterum sponte fervere , qua calamitate deperit sapor : vappae accipit nomen , probrosum etiam hominum , cum degeneravit animus .
aceti enim nequitiae inest virtus magnos ad usus et sine quis mitior vita degi non possit .
cetero vinorum medicaminis tanta cura est , ut cinere apud quosdam , ceu gypso alibi et quibus diximus modis , instaurentur ; sed cinerem e vitis sarmentis ant quercu praeferunt .
quin et marinam aquam eiusdem rei gratia ex alto peti iubent servarique {servarique} ab aequinoctio verno , aut certe nocte solstitio et aquilone flante hauriri vel , si circa vindemiam hauriatur , decoqui .
Pix in Italia ad vasa vino condendo maxime probatur Bruttia .
fit e piceae resina , in Hispania autem e pinastris minime laudata .
est enim resina earum amara et arida et gravi odore .
differentiam rationemque {rationemque} faciendi proximo volumine demonstrabimus inter arbores feras .
vitia praeter supra dicta acor aut fumidum virus , picis autem adustio ; experimentum vero , si fragmenta subluceant ac sub dente lentescant acore iucundo .
Asia picem Idaeam maxime probat , Graecia Piericam , Vergilius Naryciam .
diligentiores admiscent nigram mastichen , quae in Ponto bitumini similis gignitur , et iris radicem oleumque {oleumque} .
nam ceram accipientibus vasis conpertum vina acescere .
sed transferre in ea vasa , in quibus acetum fuerit , utilius quam in ea , in quibus dulce aut mulsum .
Cato iubet vina concinnari — hoc enim utitur verbo — cineris lixivi cum defruto cocti parte quadr agesima in culleum vel salis sesquilibra , interim et tuso marmore .
facit et sulpuris mentionem , resinae vero in novissimis .
super omnia addi maturescente iam vino iubet mustum , quod ille tortivum appellat , nos intellegimus novissime expressum .
et addi scimus tinguendi gratia colores , ut pigmentum aliquod vini , atque ita pinguius fieri .
tot veneficiis placere cogitur , et miramur noxium esse ! in vitium inclinantis experimentum est lamnae plumbeae mutatus in eo colos .
Proprium autem inter liquores vino mucescere aut in acetum verti , extantque {extantque} medicinae volumina .
faex vini siccata recipit ignes ac sine alimento per sese flagrat .
cinis eius nitri naturam habet easdemque {easdemque} vires , hoc amplius quod pinguior sentitur .
Magna et collecto iam vino differentia in caelo .
circa Alpes ligneis vasis condunt tectisque {tectisque} cingunt atque etiam hieme gelida ignibus rigorem arcent .
rarum dictu , sed aliquando visum , ruptis vasis stetere glaciatae moles , prodigii modo , quoniam vini natura non gelascit ; alias ad frigus stupet tantum .
mitiores plagae doliis condunt infodiuntque {infodiuntque} terrae tota aut ad portionem situs .
ita caelum prohibent , alibi vero inpositis tectis arcent , traduntque {traduntque} et haec praecepta : latus cellae vinariae aut certe fenestras obverti in aquilonem oportere vel utique in exortum aequinoctialem .
sterculinia et arborum radices procul abesse omniaque {omniaque} odoris evitandi , facillimo in vina transitu , ficos utique et caprificos ; doliis etiam intervalla dari , ne inter sese vitia serpant contagione vini semper ocissima .
quin et figuras referre ; ventriosa ac patula minus utilia .
picari oportere protinus a canis ortu , postea perfundi marina aqua aut salsa , dein cinere e sarmentis aspergi vel argilla , abstersa murra suffiri ipsasque {ipsasque} saepius cellas .
inbecilla vina demissis in terram doliis servanda , valida expositis .
numquam inplenda , et quod supersit passo aut defruto perunguendum admixto croco pistave {pistave} iri cum sapa .
sic opercula doliorum medicanda addita mastiche aut pice Bruttia .
aperiri vetant nisi sereno die , vetant austro flante lunave {lunave} plena .
flos vini candidus probatur ; rubens triste signum esse , si non is vini colos sit , item vasa incalescentia operculave {operculave} sudantia .
quod celeriter florere coeperit odoremque {odoremque} trahere , non fore diutinum .
ipsa quoque defruta ac sapas , cum sit caelum sine luna , hoc est in sideris eius coitu , neque alio die coqui iubent , praeterea plumbeis vasis , non aereis , nucibusque {nucibusque} iuglandibus additis ; eas enim fumum excipere .
Campaniae nobilissima exposita sub diu in cadis verberari sole , luna , imbre , ventis aptissimum videtur .
Ac si quis diligentius reputet , in nulla parte operosior vita est — ceu non saluberrimum ad potus aquae liquorem natura dederit , quo cetera omnia animalia utuntur ; at nos vinum bibere et iumenta cogimus — tantoque {tantoque} opere , tanto labore et inpendio praestat quod hominis mentem mutet ac furorem gignat , milibus scelerum ob ideditis , tanta dulcedine , ut magna pars non aliud vitae praemium intellegat .
quin immo , ut plus capiamus , sacco frangimus vires , et alia inritamenta excogitantur ac bibendi causa etiam venena concipiuntur , aliis cicutam praesumentibus , ut bibere mors cogat , aliis pumicis farinam et quae referendo pudet docere .
cautissimos ex iis in balineis coqui videmus exanimesque {exanimesque} efferri , iam vero alios lectum expectare non posse , immo vero nec tunicam , nudosque {nudosque} ibi protinus et anhelos ingentia vasa corripere , velut ad ostentationem virium , ac plena infundere , ut statim vomant rursusque {rursusque} hauriant , idque {idque} iterum tertiumque {tertiumque} , tamquam ad perdenda vina geniti et tamquam effundi ilia non possint nisi per corpus humanum ! huc pertinent peregrinae exercitationes et volutatio in caeno ac pectorosa cervicis repandae ostentatio .
per omnia haec praedicatur sitis quaeri .
iam vero quae in bibendo certamina , quae vasa adulteriis caelata , tamquam per se parum doceat libidines temulentia ! ita vina ex libidine hauriuntur , atque etiam praemio invitatur ebrietas et , si dis placet , emitur .
alius , ut quantum biberit , tantum edit , pretium vinolentiae lege accipit , alius quantum alea quaesierit , tantum bibit .
tune {tune} avidi matronam oculi licentur , graves produnt maritum , tune {tune} animi secreta proferuntur .
alii testamenta sua nuncupant , alii mortifera elocuntur rediturasque {rediturasque} per iugulum voces non continent — quam multis ita interemptis ! — volgoque {volgoque} veritas iam attributa vino est .
interea , ut optime cedat , solem orientem non vident ac minus diu vivunt .
hinc pallor et genae pendulae , oculorum ulcera , tremulae manus effundentes plena vasa — quae sit poena praesens — , furiales somni et inquies nocturna praemiumque {praemiumque} summum ebrietatis libido portentosa ac iucundum nefas .
postero die ex ore halitus cadi ac rerum omnium oblivio morsque {morsque} memoriae .
rapere se ita vitam praedicant , cum priorem diem cotidie perdant ; illi vero et venientem .
Tiberio Claudio principe ante hos annos XL institutum , ut ieiuni biberent potiusque {potiusque} vinum antecederet cibos , externis et hoc artibus ac medicorum placitis novitate semper aliqua sese commendantium .
gloriam hac virtute Parthi quaerunt , famam apud Graecos Alcibiades meruit , apud nos cognomen etiam Novellius Torquatus Mediolanensis , ad proconsulatum usque praeturae honoribus gestis , tribus congiis — unde et cognomen illi fuit — epotis uno impetu , spectante miraculi gratia Tiberio principe , in senecta iam severo atque etiam saevo alias .
et ipsi iuventa ad merum pronior fuerat , eaque {eaque} commendatione credidere L. Pisonem urbis curae ab eo delectum , quod biduo duabusque {duabusque} noctibus perpotationem continuasset apud ipsum iam principem .
nec alio magis Drusus Caesar regenerasse patrem Tiberium ferebatur .
Torquato rara gloria , quando et haec ars suis legibus constat , non labasse sermone , non levatum vomitione nec alia corporis parte , dum biberet , matutinas obisse sine iniuria vigilias , plurimum hausisse uno potu , plurimum praeterea aliis minoribus addidisse , optima fide non respirasse in hauriendo neque expuisse nihilque {nihilque} ad elidendum in pavimentis sonum ex vino reliquisse , diligenti scito legum contra bibendi fallacias .
Tergilla Ciceronem M. F. binos congios simul haurire solitum ipsi obicit Marcoque {Marcoque} Agrippae a temulento scyphum inpactum .
etenim haec sunt ebrietatis opera .
sed nimirum hanc gloriam auferre Cicero voluit interfectori patris sui M. Antonio .
is enim ante eum avidissime adprehenderat hanc palmam edito etiam volumine de sua ebrietate , quo patrocinari sibi ausus adprobavit plane , ut equidem arbitror , quanta mala per temulentiam terrarum orbi intulisset .
exiguo tempore ante proelium Actiacum id volumen evomuit , quo facile intellegatur ebrius iam sanguine civium et tanto magis eum sitiens .
namque et haec necessitas vitium comitatur , ut bibendi consuetudo augeat aviditatem , scitumque {scitumque} est Scytharum legati , quanto plus biberint , tanto magis sitire Parthos .
Est et occidentis populis sua ebrietas fruge madida , pluribus modis per Gallias Hispaniasque {Hispaniasque} , nominibus aliis , sed ratione eadem .
Hispaniae iam et vetustatem ferre .
ea genera docuerunt .
Aegyptus quoque e fruge sibi potus similes excogitavit , nullaque {nullaque} in parte mundi cessat ebrietas , meros quippe hauriunt tales sucos nec diluendo ut vina mitigant .
at Hercules illic tellus fruges parere videbatur .
hen mira vitiorum sollertia ! inventum est quem ad modum aquae quoque inebriarent .
Duo sunt liquores humanis corporibus gratissimi , intus vini , foris olei , arborum e genere ambo praecipui , sed olei necessarius ; nec segniter in eo vita elaboravit .
quanto tamen in potu ingeniosior fuerit , apparebit ad bibendum generibus centum octoginta quinque , si species vero aestimentur , paene duplici numero excogitatis tantoque {tantoque} paucioribus olei , de quo sequenti volumine dicemus .
