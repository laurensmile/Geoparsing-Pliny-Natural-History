Sequitur natura frugum hortorumque {hortorumque} ac florum quaeque {quaeque} alia praeter arbores aut frutices benigna tellure proveniunt , vel per se tantum herbarum inmensa contemplatione , si quis aestimet varietatem , numerum , flores , odores coloresque {coloresque} et sucos ac vires earum , quas salutis aut voluptatis hominum gratia gignit .
qua in parte primum omnium patrocinari terrae et adesse cunctorum parenti iuvat , quamquam inter initia operis defensae .
quoniam tamen ipsa materia accedimus ad reputationem eiusdem parientis et noxia : nostris eam criminibus urguemus nostramque {nostramque} culpam illi inputamus .
genuit venena .
set quis invenit illa praeter hominem ? cavere ac refugere alitibus ferisque {ferisque} satis est .
atque cum arbore exacuant limentque {limentque} cornua elephanti et uri , saxo rhinocerotes , utroque apri dentium sicas , sciantque {sciantque} ad nocendum praeparare se animalia , quod tamen eorum excepto homine et tela sua venenis tinguit ? nos et sagittas tinguimus ac ferro ipsi nocentius aliquid damus , nos et flumina inficimus et rerum naturae elementa , ipsumque {ipsumque} quo vivitur in perniciem vertimus .
neque est , ut putemus ignorari ea ab animalibus ; quae praepararent contra serpentium dimicationes , quae post proelium ad medendum excogitarent , indicavimus .
nec ab ullo praeter hominem veneno pugnatur alieno .
fateamur ergo culpam ne iis quidem , quae nascuntur , contenti ; etenim quanto plura eorum genera humana manu fiunt ! quid ? non et homines quidem ut venena nascuntur ? atra ceu serpentium lingua vibrat tabesque {tabesque} animi contacta adurit culpantium omnia ac dirarum alitum modo tenebris quoque suis et ipsarum noctium quieti invidentium gemitu , quae sola vox eorum est , ut inauspicatarum animantium vice obvii quoque vetent agere aut prodesse vitae .
nec ullum aliud abominati spiritus praemium novere quam odisse omnia .
verum et in hoc eadem naturae maiestas .
quanto plures bonos genuit ut fruges ! quanto fertilior in his , quae iuvent alantque {alantque} ! quorum aestimatione et gaudio nos quoque , relictis exustioni suae istis hominum rubis , pergemus excolere vitam eoque {eoque} constantius , quo operae nobis maior quam famae gratia expetitur .
quippe sermo circa rura est agrestesque {agrestesque} usus , sed quibus vita constet honosque {honosque} apud priscos maximus fuerit .
Arvorum sacerdotes Romulus in primis instituit seque {seque} duodecimum fratrem appellavit inter illos Acca Larentia nutrice sua genitos , spicea corona , quae vitta alba colligaretur , sacerdotio ei pro religiosissimo insigni data ; quae prima apud Romanos fuit corona , honosque {honosque} is non nisi vita finitur et exules etiam captosque {captosque} comitatur .
bina tunc iugera p . R. satis erant , nullique {nullique} maiorem modum adtribuit , quo servorum paulo ante principis Neronis contento huius spatii viridiariis ? piscinas iuvat maiores habere , gratumque {gratumque} , si non aliquem culinas .
Numa instituit deos fruge colere et mola salsa supplicare atque , ut auctor est Hemina , far torrere , quoniam tostum cibo salubrius esset , id uno modo consecutus , statuendo non esse purum ad rem divinam nisi tostum .
is et Fornacalia instituit farris torrendi ferias et aeque religiosas Terminis agrorum .
hos enim deos tum maxime noverant , Seiamque {Seiamque} a serendo , Segestam a segetibus appellabant , quarum simulacra in circo videmus — tertiam ex his nominare sub tecto religio est — , ac ne degustabant quidem novas fruges aut vina , antequam sacerdotes primitias libassent .
Iugum vocabatur , quod uno iugo boum in die exarari posset ; actus , in quo boves agerentur cum aratro uno impetu iusto .
hic erat CXX pedum duplicatusque {duplicatusque} in longitudinem iugerum faciebat .
dona amplissima imperatorum ac fortium civium quantum quis uno die plurimum circumaravisset , item quartarii farris aut heminae , conferente populo .
cognomina etiam prima inde : Pilumni , qui pilum pistrinis invenerat , Pisonis a pisendo , iam Fabiorum , Lentulorum , Ciceronum , ut quisque aliquod optime genus sereret .
Iuniorum e familia Bubulcum nominarunt , qui bubus optime utebatur .
quin et in sacris nihil religiosius confarreationis vinculo erat , novaeque {novaeque} nuptae farreum praeferebant .
agrum male colere censorium probrum iudicabatur , atque , ut refert Cato , cum virum bonum laudantes bonum agricolam bonumque {bonumque} colonum dixissent , amplissime laudasse existimabantur .
hinc et locupletes dicebant loci , hoc est agri , plenos .
pecunia ipsa a pecore appellabatur .
etiam nunc in tabulis censoriis pascua dicuntur omnia , ex quibus populus reditus habet , quia diu hoc solum vectigal fuerat .
multatio quoque non nisi ovium boumque {boumque} inpendio dicebatur , non omittenda priscarum legum benivolentia : cautum quippe est , ne bovem prius quam ovem nominaret , qui indiceret multam .
ludos boum causa celebrantes Bubetios vocabant .
Servius rex ovium boumque {boumque} effigie primum aes signavit .
frugem quidem aratro quaesitam furtim noctu pavisse ac secuisse puberi XII tabulis capital erat , suspensumque {suspensumque} Cereri necari iubebant gravius quam in homicidio convictum , inpubem praetoris arbitratu verberari noxiamve {noxiamve} duplionemve {duplionemve} decerni .
iam distinctio honosque {honosque} civitatis ipsius non aliunde erat .
rusticae tribus laudatissimae eorum , qui rura haberent , urbanae vero , in quas transferri ignominia esset , desidiae probro .
itaque quattuor solae erant , a partibus urbis , in quis habitabant , Suburana , Palatina , Collina , Esquilina .
nundinis urbem revisitabant et ideo comitia nundinis habere non licebat , ne plebes rustica avocaretur .
quies somnusque {somnusque} in stramentis erat .
gloriam denique ipsam a farris honore adoriam appellabant .
equidem ipsa etiam verba priscae significationis admiror ; ita enim est in commentariis pontificum : Augurio canario agendo dies constituantur , priusquam frumenta vaginis exeant nec antequam in vaginas perveniant .
Ergo his moribus non modo sufficiebant fruges Nulla provinciarum pascente Italiam , verum etiam annonae vilitas incredibilis erat .
Manius Marcius aedilis plebis primum frumentum populo in modios assibus datavit .
L . Minucius Augurinus , qui Spurium Maelium coarguerat , farris pretium in trinis nundinis ad assem redegit undecimus plebei tribunus , qua de causa statua ei extra portam Trigeminam a populo stipe conlata statuta est .
Seius in aedilitate assibus populo frumentum praestitit , quam ob causam et ei statuae in Capitolio ac Palatio dicatae sunt , ipse supremo die populi umeris portatus in rogum est .
quo vero anno Mater deum advecta Romam est , maiorem ea aestate messem quam antecedentibus annis decem factam esse tradunt .
M. Varro auctor est , cum L. Metellus in triumpho plurimos duxit elephantos , assibus singulis farris modios fuisse , item vini congios ficique {ficique} siccae pondo XXX , olei pondo X , carnis pondo XII .
nec e latifundiis singulorum contingebat arcentium vicinos , quippe etiam lege Stolonis Licini incluso modo quingentorum iugerum , et ipso sua lege damnato , cum substituta filii persona amplius possideret .
luxuriantis iam rei p . fuit ista mensura .
Mani quidem Curi post triumphos inmensumque {inmensumque} terrarum adiectum imperio nota contio est : perniciosum intellegi civem , cui septem iugera non essent satis .
haec autem mensura plebei post exactos reges adsignata est .
quaenam ergo tantae ubertatis causa erat ? ipsorum tunc manibus imperatorum colebantur agri , ut fas est credere , gaudente terra vomere laureato et triumphali aratore , sive illi eadem cura semina tractabant , qua bella , eademque {eademque} diligentia arva disponebant , qua castra , sive honestis manibus omnia laetius proveniunt , quoniam et curiosius fiunt .
serentem invenerunt dati honores Serranum , unde ei et cognomen .
aranti quattuor sua iugera in Vaticano , quae prata Quintia appellantur , Cincinnato viator attulit dictaturam et quidem , ut traditur , nudo , plenoque {plenoque} nuntius morarum : Vela corpus , inquit , ut perferam senatus populique {populique} Romani mandata .
tales tum etiam viatores erant , quod ipsum nomen inditum est subinde ex agris senatum ducesque {ducesque} arcessentibus .
at nunc eadem illa vincti pedes , damnatae manus inscriptique {inscriptique} vultus exercent , non tam surda tellure , quae parens appellatur colique {colique} dicitur et ipso honore his absumpto , ut non invita ea et indignante credatur id fieri .
et nos miramur ergastulorum non eadem emolumenta esse , quae fuerint imperatorum ! Igitur de cultura agri praecipere principale fuit etiam apud exteros , siquidem et reges fecere , Hiero , Philometor , Attalus , Archelaus , et duces , Xenophon et Poenus etiam Mago , cui quidem tantum honorem senatus noster habuit Carthagine capta , ut , cum regulis Africae bibliothecas donaret , unius eius duodetriginta volumina censeret in Latinam linguam transferenda , cum iam M. Cato praecepta condidisset , peritisque {peritisque} Punicae dandum negotium , in quo praecessit omnes vir clarissimae familiae D. Silanus .
sapientiae vero auctores et carminibus excellentes quique {quique} alii illustres viri conposuissent , quos sequeremur , praetexuimus hoc in volumine , non in grege nominando M. Varrone , qui LXXXI vitae annum agens de ea re prodendum putavit .
Apud Romanos multo serior vitium cultura esse coepit , primoque {primoque} , ut necesse erat , arva tantum coluere , quorum a nobis nunc ratio tractabitur , non volgari modo , verum , ut adhuc fecimus , et vetustis et postea inventis omni cura perquisitis causaque {causaque} rerum et ratione simul eruta .
dicemus et sidera siderumque {siderumque} ipsorum terrestria signa dabimus indubitata , quandoquidem qui adhuc diligentius ea tractavere , quibusvis potius quam agricolis scripsisse possunt videri .
ac primum omnium oraculis maiore ex parte agemus , quae non in alio vitae genere plura certiorave {certiorave} sunt .
cur enim non videantur oracula , a certissimo deo maximeque {maximeque} veridico , usu , profecta ? Principium autem a Catone sumemus : Fortissimi viri et milites strenuissimi ex agricolis gignuntur minimeque {minimeque} male cogitantes .
— Praedium ne cupide emas .
in re rustica operae ne parcas , in agro emendo minime .
quod male emptum est , semper paenitet .
agrum paraturos ante omnia intueri oportet aquam , viam , vicinum .
singula magnas interpretationes habent nec dubias .
Cato in conterminis hoc amplius aestimari iubet , quo pacto niteant .
in bona enim , inquit , regione bene nitent .
Atilius Regulus ille Punico bello bis consul aiebat neque fecundissimis locis insalubrem agrum parandum neque effetis saluberrimum .
salubritas loci non semper incolarum colore detegitur , quoniam adsueti etiam in pestilentibus durant .
praeterea sunt quaedam partibus anni salubria , nihil autem salutare est , nisi quod toto anno salubre .
malus est ager , cum quo dominus luctatur .
Cato inter prima spectari iubet , ut solum sua virtute valeat qua dictum est positione , ut operariorum copia prope sit oppidumque {oppidumque} validum , ut navigiorum evectus vel itinerum , ut bene aedificatus et cultus .
in quo falli plerosque video ; segnitiem enim prioris domini pro emptore esse arbitrantur .
nihil est damnosius deserto agro .
itaque Cato , de bono domino melius emi , nec temere contemnendam alienam disciplinam , agroque {agroque} ut homini , quamvis quaestuosus sit , si tamen et sumptuosus , non multum superesse .
ille in agro quaestuosissimam iudicat vitem , non frustra , quoniam ante omnia de inpensae ratione cavit ; proxime hortos irriguos , nec id falso , si sub oppido sint ; et prata antiqui parata dixere , idemque {idemque} Cato interrogatus , quis esset certissimus quaestus , respondit : si bene pascas ; qui proximus : si sat bene .
summa omnium in hoc spectando fuit , ut fructus is maxime probaretur , qui quam minimo inpendio constaturus esset .
hoc ex locorum occasione aliter alibi decernitur .
eodemque {eodemque} pertinet , quod agricolam vendacem esse oportere dixit , fundum in adulescentia conserendum sine cunctatione , aedificandum non nisi consito agro , tunc quoque cunctanter , optimumque {optimumque} est , ut volgo dixere , aliena insania frui , sed ita , ut villarum tutela non sit oneri .
eum tamen , qui bene habitet , saepius ventitare in agrum , frontemque {frontemque} domini plus prodesse quam occipitium non mentiuntur .
1 Modus hic probatur , ut neque fundus villam quaerat neque villa fundum , non , ut fecere iuxta diversis in eadem aetate exemplis L. Lucullus et Q. Scaevola , cum villa Scaevolae fructus non caperet , villam Luculli ager , quo in genere censoria castigatio erat minus arare quam verrere .
nec hoc sine arte quadam est .
novissimus villam in Misenensi posuit C. Marius VII cos .
, sed peritia castra metandi sic , ut conparatos ei ceteros etiam Sulla Felix caecos fuisse diceret .
2 convenit neque iuxta paludes ponendam esse neque adverso amne , quamquam Homerus omnino e flumine semper antelucanas auras insalubres verissime tradidit .
spectare in aestuosis locis septentriones debet , meridiem in frigidis , in temperatis exortum aequinoctialem .
Agri ipsius bonitas quibus argumentis iudicanda sit , quamquam de terrae genere optimo disserentes abunde dixisse possumus videri , etiamnum tamen traditas notas subsignabimus Catonis maxime verbis : ebulum vel prunus silvestris vel rubus , bulbus minutus , trifolium , herba pratensis , quercus , silvestris pirus malusque {malusque} frumentarii soli notae , item nigra terra et cinerei coloris .
omnis creta coquet , nisi permacra , sabulumque {sabulumque} , nisi id etiam pertenue est , et multo campestribus magis quam clivosis respondent eadem .
3 Modum agri in primis servandum antiqui putavere , quippe ita censebant , satius esse minus serere et melius arare ; qua in sententia et Vergilium fuisse video .
verumque {verumque} confitentibus latifundia perdidere Italiam , iam vero et provincias — sex domini semissem africae possidebant , cum interfecit eos Nero princeps — , non fraudando magnitudine hac quoque sua Cn. Pompeio , qui numquam agrum mercatus est conterminum .
agro empto domum vendendam inclementer atque non ex utilitate publici status Mago censuit , hoc exordio praecepta pandere ingressus , ut tamen appareat adsiduitatem desideratam ab eo . 4 Dehinc peritia vilicorum in cura habenda est , multaque {multaque} de his Cato praecepit .
nobis satis sit dixisse , quam proximum domino corde esse debere et tamen sibimet ipsi non videri .
coli rura ab ergastulis pessumum est , ut quidquid agitur a desperantibus .
temerarium Videatur unam vocem antiquorum posuisse , et fortassis incredibile , ni penitus aestimetur , nihil minus expedire , quam agrum optime colere .
L. Tarius Rufus infima natalium humilitate consulatum militari industria meritus , antiquae alias parsimoniae , circiter | M ? ? ? | HS liberalitate divi Augusti congestum usque ad detractationem heredis exhausit agros in Piceno coemendo colendoque {colendoque} in gloriam .
internicionem ergo famemque {famemque} censemus ? immo , Hercules , modum iudicem rerum omnium utilissimum .
bene colere necessarium est , optime damnosum , praeterquam subole sua colono aut pascendis alioqui colente .
domino aliquas messes colligere non expedit , si conputetur inpendium operae , nec temere olivam , nec quasdam terras diligenter colere , sicut in Sicilia tradunt , itaque decipi advenas .
1 Quonam igitur modo utilissime colentur agri ? ex oraculo scilicet : malis bonis .
Sed defendi aequum est abavos , qui praeceptis suis prospexere vitae .
namque cum dicerent malis , intellegere voluere vilissimos , summumque {summumque} providentiae illorum fuit , ut quam minimum esset inpendii .
praecipiebant enim ista , qui triumphales denas argenti libras in supellectile crimini dabant , qui mortuo vilico relinquere victorias et reverti in rura sua postulabant , quorum heredia colenda suscipiebat res p . , exercitusque {exercitusque} ducebant senatu illis vilicante .
inde illa reliqua oracule : nequam agricolam esse quisquis emeret quod praestare ei fundus posset ; malum patrem familias quisquis interdiu faceret , quod noctu posset , nisi in tempestate caeli ; peiorem qui profestis diebus ageret , quod feriatis deberet ; pessimum qui sereno die sub tecto potius operaretur quam in agro .
2 Nequeo mihi temperare , quo minus unum exemplum antiquitatis adferam , ex quo intellegi possit , apud populum etiam de culturis agendi morem fuisse qualiterque {qualiterque} defendi soliti sint illi viri .
C. Furius Cresimus e servitute liberatus , cum in parvo admodum agello largiores multo fructus perciperet , quam ex amplissimis vicinitas , in invidia erat magna , ceu fruges alienas perliceret veneficiis .
quamobrem ab spurio albino curuli aedile die dicta metuens damnationem , cum in suffragium tribus oporteret ire , instrumentum rusticum omne in forum attulit et adduxit familiam suam validam atque , ut ait piso , bene curatam ac vestitam , ferramenta egregie facta , graves ligones , vomeres ponderosos , boves saturos .
postea dixit : Veneficia mea , Quirites , haec Sunt , nec possum vobis ostendere aut in forum adducere lucubrationes meas vigiliasque {vigiliasque} et sudores .
omnium sententiis absolutus itaque est .
profecto opera , non inpensa , cultura constat , et ideo maiores fertilissimum in agro oculum domini esse dixerunt .
3 Reliqua praecepta reddentur suis locis , quae propria generum singulorum erunt .
interim communia , quae succurrunt , non omittemus , et in primis catonis humanissimum utilissimumque {utilissimumque} : id agendum , ut diligant vicini .
causas reddit ille , nos existimamus nulli esse dubias .
— Inter prima idem cavet , ne familiae male sit .
— Nihil sero faciendum in agricultura omnes censent , iterumQue {iterumQue} suo quaeque tempore facienda , et tertio praecepto praetermissa frustra revocari .
— De terra cariosa execratio Catonis abunde indicata est , quamquam praedicere non cessantis .
— Quidquid per asellum fieri potest , vilissime constat .
— Filex biennio moritur , si frondem agere non patiaris .
id efficacissime contingit germinantis ramis baCulo decussis ; sucus enim ex ipsa defluens necat radices .
aiunt et circa solstitium avolsas non renasci nec harundine sectas aut exaratas vomeri harundine inposita .
similiter et harundinem exarari filice vomeri inposita praecipiunt .
— Iuncosus ager verti pala debet aut in saxoso bidentibus .
frutecta igni optime tolluntur .
umidiorem agrum fossis concidi atque siccari utilissimum est , fossas autem cretosis locis apertas relinqui , in solutiore terra saepibus firmari vel proclivibus ac supinis lateribus procumbere ; quasdam obcaecari et in alias dirigi maiores patentioresque {patentioresque} et , si sit occasio , silice vel glarea sterni , ora autem earum binis utrimque lapidibus statuminari et alio superintegi .
silvae extirpandae rationem Democritus prodidit , lupini flore in suco cicutae uno die macerato sparsisque {sparsisque} radicibus .
Et quoniam praeparatus est ager , nunc indiCabitur natura frugum .
Sunt autem duo prima earum genera : frumenta , ut triticum , hordeum , et legumina , ut faba , cicer .
differentia notior , quam ut indicari deceat .
1 Frumenti ipsius totidem genera per tempora satu divisa : hiberna , quae circa vergiliarum occasum sata terra per hiemem nutriuntur , ut triticum , hordeum ; aestiva , quae aestate ante vergiliarum exortum seruntur , ut milium , panicun , sesama , horminum , irio , Italiae dumtaxat ritu .
alioquin in graecia et in Asia omnia a vergiliarum occasu seruntur , quaedam autem utroque tempore in Italia , ex his quaedam et tertio veris .
aliqui verna milium , panicum , lentem , cicer , alicam appellant , sementiva autem triticum , hordeum , fabam , rapam .
et in tritici genere pars aliqua pabuli est quadripedum causa sati , ut farrago , et in leguminibus , ut vicia ; ad communem quadripedum hominumque {hominumque} usum lupinum .
2 Legumina omnia singulas habent radices praeter fabam , easque {easque} surculosas , quia non in multa dividuntur , altissimas autem cicer .
frumenta multis radicantur fibris ine ramis .
erumpit a primo satu hordeum die septimo , legumen quarto vel , cum tardissime , septimo , faba a xv Ad XX , legumina in Aegypto tertio die .
Ex hordeo alterum caput grani in radicem exit , alterum in herbam , quae et prior floret .
radicem crassior pars grani fundit , tenuior florem , ceteris seminibus eadem pars et radicem et florem .
3 Frumenta hieme in herba sunt , verno tempore fastigantur in stipulam quae sunt hiberni generis , at milium et panicum in culmum geniculatum et concavum , sesama vero in ferulaceum .
omnium satorum fructus aut spicis continetur , ut tritici , hordei , muniturque {muniturque} vallo aristarum contra aves et parvas quadripedes , aut includitur Siliquis , ut leguminum , aut vasculis , ut sesamae ac papaveris .
milium et panicum tantum pro indiviso et parvis avibus expositum est ; indefensum quippe membranis continetur .
Panicum a paniculis dictum , cacumine languide nutante , paulatim extenuato culmo paene in surculum , praedensis acervatur granis , cum longissima , pedali phoba .
milio comae granum complexae fimbriato capillo curvantur .
sunt et panico genera mammosa , e pano parvis racemata panculis , et cacumine gemino ; quin et colore distinguntur candido , nigro , rufo , etiam purpureo .
panis multifariam et e milio fit , e panico rarus ; sed nullum ponderosius frumentum est aut quod coquendo magis crescat .
LX pondo panis e modio reducunt modiumque {modiumque} pultis ex tribus sextariis madidis .
milium intra hos X annos ex india in Italiam invectum est nigrum colore , amplum grano , harundineum culmo .
adolescit ad pedes altitudine vii , praegrandibus comis — iubas vocant — , omnium frugum fertilissimum .
Ex uno grano sextarii terni gignuntur .
Seri debet in umidis .
4 Frumenta quaedam in tertio genu spicam incipiunt concipere , quaedam in quarto , sed etiamnum occultam .
genicula autem sunt tritico quaterna , farri sena , hordeo octona .
Sed non ante supra dictum geniculorum numerum conceptus est spicae , qui ut spem sui fecit , iiii aut V tardissime diebus florere incipiunt totidemque {totidemque} aut paulo pluribus deflorescunt , hordea vero , cum tardissime , diebus VII. Varro quater novenis diebus fruges absolvi tradit et mense nono meti .
5 Fabae in folia exeunt ac deinde caulem emittunt nullis distinctum internodiis .
Reliqua legumina surculosa sunt .
Ex his ramosa cicer , ervum , lens .
Quorundam caules sparguntur in terram , si non habeant adminiculum ; at pisa scandunt , si habuere , aut deteriora fiunt .
Leguminum unicaulis faba sola , unus et lupino , sed .
. . . , ceteris ramosis praetenui surculo , omnibus vero fistulosis .
folium quaedam ab radice emittunt , quaedam a cacumine , ut frumentum et hordeum .
Utrumque et quidquid in stipula est in cacumine unum folium habet — sed hordeo scabra sunt , ceteris levia — , multifolia contra faba , cicer , pisum .
Frumentis folium harundinaceum , fabae rotunda et magnae leguminum parti , longiora erviliae et piso , phasiolis venosa , sesamae et irioni sanguinea .
cadunt folia lupino tantum et papaveri .
Legumina diutius florent , et ex his ervum ac cicer , sed diutissime faba , XL diebus , non autem singuli scapi tamdiu , quoniam alio desinente alius incipit , nec tota seges , sicut frumenti , pariter .
Siliquantur vero omnia diversis diebus et ab ima primum parte , paulatim flore subeunte .
6 frumenta cum defloruere , crassescunt maturanturque {maturanturque} , cum plurimum , diebus XL , item faba , paucissimis cicer .
Id enim a sementi diebus XL perficitur .
Milium et panicum et sesama et omnia aestiva xl diebus maturantur a flore , magna terrae caelique {caelique} differentia .
in aegypto enim hordeum sexto a satu mense , frumenta septumo metuntur , in hellade VII hordeum , in peloponneso octavo , et frumenta etiamnum tardius .
grana in stipula crinito textu spicantur .
In faba leguminibusque {leguminibusque} alternis lateribus siliquantur .
fortiora contra hiemes frumenta , legumina in cibo .
7 Tunicae frumento plures .
hordeum maxime nudum et arinca , set praecipue avena .
calamus altior frumento quam hordeo , arista mordacior hordeo .
in area exteruntur triticum et siligo et hordeum .
Sic et seruntur pura , qualiter moluntur , quia tosta non sunt .
e diverso far , milium , panicum purgari nisi tosta non possunt .
Itaque haec cum suis folliculis seruntur cruda .
et far in vaginulis suis servant ad satus atque non torrent .
Levissimum ex his hordeum raro excedit XV libras et faba XXII .
Ponderosius far magisque {magisque} etiamnum triticum .
far in aegypto ex olyra conficitur .
tertium genus spicae hoc ibi est .
Galliae quoque suum genus farris dedere , quod illic bracem vocant , apud nos scandalam , nitidissimi grani .
Est et alia differentia , quod fere quaternis libris plus reddit panis quam far aliud .
Populum romanum farre tantum e frumento CCC annis usum verrius tradit .
1 Tritici genera plura , quae fecere gentes .
Italico nullum equidem comparaverim candore ac pondere , quo maxime decernitur .
montanis modo comparetur ltaliae agris externum , in quo principatum tenuit Boeotia , dein Sicilia , mox Africa .
tertium pondus erat Thracio , Syrio , deinde et aegyptio , athletarum [ cum ] decreto , quorum capacitas iumentis similis quem diximus ordinem fecerat .
Graecia et Ponticum laudavit , quod in italiam non pervenit .
ex omni autem genere grani praetulit dracontian et strangian et Selinusium argumento crassissimi calami .
itaque pingui solo haec genera adsignabat .
levissimum et maxime inane speudian {speudian} , tenuissimi calami , in umidis seri iubebat , quoniam multo egeret alimento .
haec fuere sententiae Alexandro Magno regnante , cum clarissima fuit Graecia atque in toto orbe terrarum potentissima , ita tamen ut ante mortem eius annis fere CXLV Sophocles poeta in fabula Triptolemo frumentum Italicum ante cuncta laudaverit , ad verbum tralata sententia : et fortunatam Italiam frumento serere candido .
quae laus peculiaris hodieque {hodieque} Italico est ; quo magis admiror posteros Graecornm nullam mentionem huius fecisse frumenti .
2 Nunc ex his generibus , quae Romam invehuntur , levissimum est Gallicum atque Chersonneso advectum , quippe non excedunt modii vicenas libras , si quis granum ipsum ponderet .
Sardum adicit selibram , Alexandrinum et trientem — hoc et Siculi pondus — , Baeticum totam libram addit , Africum et dodrantem .
in transpadana Italia scio vicenas quinas libras farris modios pendere , circa Clusium et senas .
lex certa naturae , ut in quocumque genere pani militari tertia portio ad grani pondus accedat , sicut optumum frumentum esse , quod in subactum congium aquae capiat .
quibusdam generibus per se pondus , sicut Baliarico : modio tritici panis p ? ? ? . XXXV reddit ; quibusdam binis mixtis , ut Cyprio et Alexandrino XX prope libras non excedentibus .
Cyprium fuscum est panemque {panemque} nigrum facit , itaque miscetur Alexandrinum candidum , redeuntque {redeuntque} XXV pondo .
Thebaicum libram adicit .
marina aqua subigi , quod plerique in maritimis locis faciunt occasione lucrandi salis , inutilissimum .
non alia de causa opportuniora morbis corpora existunt .
Galliae et Hispa niae frumento in potum resoluto quibus diximus generibus spuma ita concreta pro fermento utuntur , qua de causa levior illis quam ceteris panis .
3 Est differentia et calami , crassior quippe melioris est generis .
plurimis tunicis Thracium triticum vestitur ob nimia frigora illi plagae exquisitum .
eadem causa et trimenstre invenit detinentibus terras nivibus , quod tertio fere a satu mense , cum et in reliquo orbe , metitur .
totis hoc Alpibus notum , et hiemalibus provinciis nullum hoc frumento laetius , unicalamum praeterea nec usquam capax , seriturque {seriturque} non nisi tenui terra .
est et bimestre circa Thraciae Aenum , quod XL die , e quo satum est , maturescit , mirumque {mirumque} nulli frumento plus esse ponderis et furfuribus carere .
utitur eo et Sicilia et Achaia , montuosis utraque partibus , Euboea quoque circa Carystum .
in tantum fallitur Columella , qui ne trimestris quidem proprium genus existimaverit esse , cum sit antiquissimum .
Graeci setanion vocant .
tradunt in Bactris grana tantae magnitudinis fieri , ut singula spicas nostras aequent .
primum ex omnibus frumentis seritur hordeum .
dabimus et dies serendo cuique generi natura singulorum exposita .
hordeum Indis sativum et silvestre , ex quo panis apud eos praecipuus et alica .
maxume quidem oryza gaudent , ex qua tisanam conficiunt , quam reliqui mortales ex hordeo .
oryzae folia carnosa , porro similia , sed latiora , altitudo cubitalis , flos purpureus , radix gemmeae rotunditatis .
Antiquissimum in cibis hordeum , sicut Atheniensium ritu Menandro auctore apparet et gladiatorum cognomine , qui hordearii vocabantur .
polentam quoque Graeci non aliunde praeferunt .
pluribus fit haec modis .
Graeci perfusum aqua hordeum siccant nocte una ac postero die frigunt , dein molis frangunt .
sunt qui vehementius tostum rursus exigua aqua adspergant et siccent , priusquam molant .
alii vero virentibus spicis decussum hordeum recens purgant madidumque {madidumque} in pila tundunt atque in corbibus eluunt ac siccatum sole rursus tundunt et purgatum molunt .
quocumque autem genere praeparato vicenis hordei libris ternas seminis lini et coriandri selibram salisque {salisque} acetabulum , torrentes omnia ante , miscent in mola .
qui diutius volunt servare , cum polline ac furfuribus suis condunt novis fictilibus .
Italia sine perfusione tostum in subtilem farinam molit , isdem additis atque etiam milio .
Panem ex hordeo antiquis usitatum vita damnavit , quadripedumque {quadripedumque} fere cibus est , cum tisanae inde usus validissimus saluberrimusque {saluberrimusque} tanto opere probetur .
unum laudibus eius volumen dicavit Hippocrates e clarissimis medicinae scientia .
tisanae bonitas praecipua Uticensi .
in Aegypto vero est quae fiat ex hordeo , cui sunt bini anguli .
in Baetica et Africa genus , ex quo fiat , hordei glabrum appellat Turranius .
idem olyran et oryzan eandem esse existimat .
tisanae conficiendae volgata ratio est .
Simili modo e tritici semine tragum fit , in Campania dumtaxat et Aegypto , amylum vero ex omni tritico ac siligine , sed optimum e trimestri .
inventio eius Chio insulae debetur ; et hodie laudatissimum inde .
est appellatum ab eo quod sine mola fiat .
proximum trimestri quod e minime ponderoso tritico .
madescit dulci aqua in ligneis vasis , ita ut integatur quinquies in die mutata ; melius , si et noctu , ita ut misceatur pariter .
emollitum priusquam acescat , linteo aut sportis saccatum tegulae infunditur inlitae fermento , atque ita in sole densatur .
post Chium maxime laudatur Creticum , mox Aegyptium — probatur autem levore et levitate atque ut recens sit — , iam et Catoni dictum apud nos .
Hordei farina et ad medendum utuntur , mirumque {mirumque} in usu iumentorum ignibus durato ac postea molito offisque {offisque} humana manu demissis in alvum maiores vires torosque {torosque} corporis fieri .
spicae quaedam binos ordines habent , quaedam plures usque ad senos .
grano ipsi aliquo t differentiae : longius leviusque {leviusque} aut brevius ac rotundius , candidius nigriusve {nigriusve} , cui purpura est opimo ad polentam .
contra tempestates candido maxima infirmitas .
hordeum frugum omnium mollissimum est .
seri non volt nisi in sicca et soluta terra ac nisi laeta .
palea ex optimis , stramento vero nullum conparatur .
hordeum ex omni frumento minime calamitosum , quia ante tollitur quam triticum occupet rubigo — itaque sapientes agricolae triticum cibariis tantum serunt , hordeum sacculo seri dicunt — , propterea celerrime redit , fertilissimumque {fertilissimumque} quod in Hispaniae Carthagine Aprili mense collectum est .
hoc seritur eodem mense in Celtiberia , eodemque {eodemque} anno bis nascitur .
rapitur omne a prima statim maturitate festinantius quam cetera .
fragili enim stipula et tenuissima palea granum continetur .
meliorem etiam polentam fieri tradunt , si non excocta maturitate tollatur .
Frumenti genera non eadem ubique nec , ubi eadem sunt , isdem nominibus .
volgatissima ex his atque pollentissima far , quod adoreum veteres appellavere , siligo , triticum .
haec plurimis terris communia .
arinca Galliarum propria , copiosa et Italiae est , Aegypto autem ac Syriae Ciliciaeque {Ciliciaeque} et Asiae ac Graeciae peculiares zea , oryza , tiphe .
Aegyptus similaginem conficit e tritico suo nequaquam Italicae parem .
qui zea utuntur non habent far .
est et haec ltaliae , in Campania maxime , semenque {semenque} appellatur .
hoc habet nomen res praeclara , ut mox docebimus , propter quam Homerus ζείδωρος ἄρουρα dixit , non , ut aliqui arbitrantur , quoniam vitam donaret .
amylum quoque ex ea fit priore crassius ; haec sola differentia est .
ex omni genere durissimum far et contra hiemes firmissimum .
patitur frigidissimos locos et minus subactos vel aestuosos sitientesque {sitientesque} .
primus antiquis Latii cibus , magno argumento in adoriae donis , sicuti diximus .
pulte autem , non pane , vixisse longo tempore Romanos manifestum , quoniam et pulmentaria hodieque {hodieque} dicuntur et Ennius , antiquissimus vates , obsidionis famem exprimens offam eripuisse plorantibus liberis patres commemorat .
et hodie sacra prisca atque natalium pulte fitilla conficiuntur , videturque {videturque} tam puls ignota Graeciae fuisse quam Italiae polenta .
1 Tritici semine avidius nullum est nec quod plus alimenti trahat .
siliginem proprie dixerim tritici delicias candore sive virtute sive pondere .
conveniens umidis tractibus , quales Italiae sunt et Galliae Comatae , sed trans Alpes in Allobrogum tantum Remorumque {Remorumque} agro pertinax , in ceteris ibi partibus biennio in triticum transit .
remedium , ut gravissima quaeque grana eius serantur .
e siligine lautissimus panis pistrinarumque {pistrinarumque} opera laudatissima .
praecellit in Italia , si Campana Pisis natae misceatur .
rufior illa , at Pisana candidior ponderosiorque {ponderosiorque} cretacea .
iustum est e grano Campanae , quam vocant castratam , e modio redire sextarios IV siliginis vel e gregali sine castratura sextarios V , praeterea floris semodium et cibarii , quod secundarium vocant , sextarios IV , furfuris sextarios totidem , e Pisana autem siliginis sextarios V , cetera paria sunt .
Clusina Arretinaque {Arretinaque} etiamnum sextarios siliginis adiciunt , in reliquis pares .
si vero pollinem facere libeat , XVI pondo panis redeunt et cibarii III furfurumque {furfurumque} semodius .
molae discrimine hoc constat .
nam quae sicca moluntur , plus farinae reddunt , quae salsa aqua sparsa , candidiorem medullam , verum plus retinent in furfure .
farinam a farre dictam nomine ipso apparet .
siligineae farinae modius Gallicae XX libras panis reddit , Italicae duabus tribusve {tribusve} amplius in artopticio pane .
nam furnaceis binas adiciunt libras in quocumque genere .
2 Similago e tritico fit , laudatissima ex Africo .
iustum est e modiis redire semodios et pollinis sextarios V — ita appellant in tritico quod florem in siligine ; hoc aerariae officinae chartariaeque {chartariaeque} utuntur — , praeterea secundarii sextarios IV furfurumque {furfurumque} tantundem , panis vero e modio similaginis p . XXII , e floris modio p . XVI .
pretium huic annona media in modios farinae XL asses , similagini octonis assibus amplius , siligini castratae duplum .
est et alia distinctio semel .
. . . . pollinatam XVII p . panis reddere , bis XVIII , ter XIX cum triente et secundarii panis quinas selibras , totidem cibarii et furfurum sextarios VI . 3 Siligo numquam maturescit pariter , nec ulla segetum minus dilationem patitur propter teneritatem , iis quae maturuere protinus granum dimittentibus .
sed minus quam cetera frumenta in stipula periclitatur , quoniam semper rectam habet spicam nec rorem continet , qui robiginem faciat .
4 Ex arinca dulcissimus panis .
ipsa spissior quam far , et maior spica , eadem et ponderosior .
raro modius grani non XVI libras implet .
exteritur in Graecia difficulter , ob id iumentis dari ab Homero dicta .
haec enim est quam olyram vocat .
eadem in Aegypto facilis fertilisque {fertilisque} .
Far sine arista est , item siligo , excepta quae Laconica appellatur .
adiciuntur his genera bromos et tragos , externa omnia , ab oriente invectae oryzae similia .
tiphe et ipsa eiusdem est generis , ex qua fit in nostro orbe oryza .
apud Graecos est et zea , traduntque {traduntque} eam ac tiphen , cum sint degeneres , redire ad frumentum , si pistae serantur , nec protinus , sed tertio anno .
Tritico nihil est fertilius — hoc ei natura tribuit , quoniam eo maxime alebat hominem — , utpote cum e modio , si sit aptum solum , quale in Byzacio Africae campo , centeni quinquageni modii reddantur .
misit ex eo loco divo Augusto procurator eius ex uno grano , vix credibile dictu , cccc paucis minus germina , exstantque {exstantque} de ea re epistulae .
misit et Neroni simililer CCCLX stipulas ex uno grano .
cum centesimo quidem et Leontini Siciliae campi fundunt aliique {aliique} et . tota Baetica et in primis Aegyptus .
fertilissima tritici genera ramosum ac quod centigranium vocant .
inventus est iam et scapus unus centum fabis onustus .
Aestiva frumenta diximus sesamam , milium , panicum .
sesama ab Indis venit .
ex ea et oleum faciunt ; colos eius candidus .
huic simile est in Asia Graeciaque {Graeciaque} erysimum , idemque {idemque} erat , nisi pinguius esset , quod apud nos vocant irionem , medicaminibus adnumerandum potius quam frugibus .
eiusdem naturae et horminum Graecis dictum , sed cumino simile ; seritur cum sesama .
hac et irione {irione} nullum animal vescitur virentibus .
Pistura non omnium facilis , quippe Etruria spicam farris tosti pisente pilo praeferrato fistula serrata et stella intus denticulata , ut , si intenti pisant , concidantur grana ferrumque {ferrumque} frangatur .
maior pars Italiae nudo utitur pilo , rotis etiam , quas aqua verset , obiter et mola .
de ipsa ratione pisendi Magonis proponemus sententiam : triticum ante perfundi aqua multa iubet , postea evalli , dein sole siccatum in pila repeti , simili modo hordeum .
huius sextarios XX spargi II sextariis aquae .
lentem torreri prius , dein cum furfuribus leviter pisi aut addito in sextarios XX lateris crudi frusto et harenae semodio .
erviliam iisdem modis , quibus lentem .
sesamam in calida maceratam exporrigi , dein confricari et frigida mergi , ut paleae fluctuentur , iterumque {iterumque} exporrigi in sole super lintea , quod nisi festinato peragatur , lurido colore mucescere .
et ipsa autem , quae evalluntur , variam pistrinarum rationem habent .
acus vocatur , cum per se pisitur spica tantum , aurificum ad usus , si vero in area teritur cum stipula , palea , in maiore terrarum parte ad pabula iumentorum .
mili et panici et sesamae purgamenta adpludam vocant et alibi allis nominibus .
Milio Campania praecipue gaudet pultemque {pultemque} candidam ex eo facit .
fit et panis praedulcis .
Sarmatarum quoque gentes hac maxime pulte aluntur et cruda etiam farina , equino lacte vel sanguine e cruris venis admixto .
Aethiopes non aliam frugem quam mili hordeique {hordeique} novere , Panico et Galliae quidem , praecipue Aquitania utitur , sed et circumpadana Italia addita faba , sine qua .
. . . Ponticae gentes nullum panico praeferunt cibum .
— Cetera aestiva frumenta riguis magis etiam quam imbribus gaudent , milium et panicum aquis minime , cum in folia exeunt .
vetant ea inter vites arboresve {arboresve} frugiferas seri , terram emaciari hoc satu existimantes .
Mili praecipuus ad fermenta usus e musto subacti in annuum tempus .
simile fit e tritici ipsius furfuribus minutis et optimis e musto albo triduo maceratis , subactis ac sole siccatis .
inde pastillos in pane faciendo dilutos cum similagine seminis fervefaciunt atque ita farinae miscent , sic optimum panem fieri arbitrantes .
Graeci in binos semodios farinae satis esse bessem fermenti constituere .
et haec quidem genera vindemiis tantum fiunt ; quo libeat vero tempore ex aqua hordeoque {hordeoque} bilibres offae ferventi foco vel fictili patina torrentur cinere et carbone , usque dum rubeant .
postea operiuntur in vasis , donec acescant .
hinc fermentum diluitur .
cum fieret autem panis hordeacius , ervi aut cicerculae farina ipse fermentabatur ; iustum erat II librae in v semodios .
nunc fermentum fit ex ipsa farina , quae subigitur priusquam addatur sal , ad pultis modum decocta et relicta , donec acescat .
vulgo vero nec suffervefaciunt , sed tantum pridie adservata materia utuntur , palamque {palamque} est naturam acore fermentari , sicut evalidiora esse corpora , quae fermentato pane alantur , quippe cum apud veteres ponderosissimo cuique tritico praecipua salubritas perhibita sit .
Panis ipsius varia genera persequi supervacuum videtur , alias ab opsoniis appellati , ut ostrearii , alias a deliciis , ut artolagani , alias a festinatione , ut speustici , nec non a coquendi ratione , ut furnacei vel artopticii aut in clibanis cocti , non pridem etiam e Parthis invecto quem aquaticum vocant , quoniam aqua trahitur ad tenuem et spongiosam inanitatem , alii Parthicum .
summa laus siliginis bonitate et cribri tenuitate constat .
quidam ex ovis aut lacte subigunt , butyro vero gentes etiam pacatae , ad operis pistorii genera transeunte cura .
durat sua Piceno in panis inventione gratia ex alicae materia .
eum novem diebus maceratum decumo ad speciem tractae subigunt uvae passae suco , postea in furnis ollis inditum , quae rumpantur ibi , torrent .
neque est ex eo cibus nisi madefacto , quod fit lacte maxime mulso .
Pistores Romae non fuere ad Persicum usque bellum annis ab urbe condita super DLXXX .
ipsi panem faciebant Quirites , mulierumque {mulierumque} id opus maxime erat , sicut etiam nunc in plurimis gentium .
artoptas iam Plautus appellat in fabula , quam Aululariam inscripsit , magna ob id concertatione eruditorum , an is versus poetae sit illius , certumque {certumque} fit Atei Capitonis sententia cocos tum panem lautioribus coquere solitos , pistoresque {pistoresque} tantum eos , qui far pisebant , nominatos .
nec cocos vero habebant in servitiis , eosque {eosque} ex macello conducebant .
cribrorum genera Galliae saetis equorum invenere , Hispaniae lino excussoria et pollinaria , Aegyptus papyro atque iunco .
1 Sed inter prima dicatur et alicae ratio praestantissimae saluberrimaeque {saluberrimaeque} , quae palma frugum indubitata Italiae contingit .
fit sine dubio et in Aegypto , sed admodum spernenda , in Italia vero pluribus locis , sicut Veronensi Pisanoque {Pisanoque} agro , in Campania tamen laudatissima .
campus est subiacens montibus nimbosis , totus quidem XL p . planities .
terra eius , ut protinus soli natura dicatur , pulverea summa , inferior bibula et pumicis vice fistul osa quoque .
montium culpa in bonum cedit .
crebros enim imbres percolat atque transmittit , nec dilui aut madere voluit propter facilitatem culturae , eadem acceptum umorem nullis fontibus reddit , sed temperate concoquens intra se vice suci continet .
seritur toto anno , panico semel , bis farre .
et tamen vere segetes , quae interquievere , fundunt rosam odoratiorem sativa .
adeo terra non cessat parere , unde volgo dictum , plus apud Campanos unguenti quam apud ceteros olei fieri .
quantum autem universas terras campus Campanus antecedit , tantum ipsum pars eius , quae Leboriae vocantur , quem Phlegraeum Graeci appellant .
finiuntur Leboriae via ab utroque latere consulari , quae a Puteolis et quae a Cumis Capuam ducit .
2 Alica fit e zea , quam semen appellavimus .
tunditur granum eius in pila lignea , ne lapidis duritia conterat , mobili , ut notum est , pilo vinctorum poenali opera .
primori inest pyxis ferrea .
excussis inde tunicis iterum isdem armamentis nudata conciditur medulla .
ita fiunt alicae tria genera : minimum ac secundarium , grandissimum vero aphaerema appellant .
nondum habent candorem suum , quo praecellunt , iam tamen Alexandrinae praeferuntur .
postea , mirum dictu , admiscetur creta , quae transit in corpus coloremque {coloremque} et teneritatem adfert .
invenitur haec inter Puteolos et Neapolim in colle Leucogaeo appellato , extatque {extatque} divi Augusti decretum , quo annua ducena milia Neapolitanis pro eo numerari iussit e fisco suo , colonial deducens Capuam , adiecitque {adiecitque} causam adserendi , quoniam negassent Campani alicam confici sine eo metallo posse .
— ( In eodem reperitur et sulpur , emicantque {emicantque} fontes Araxi oculorum claritati et volnerum medicinae dentiumque {dentiumque} firmitati .
) — 3 Alica adulterina fit maxime quidem e zea , quae in Africa degenerat .
latiores eius spicae nigrioresque {nigrioresque} et brevi stipula .
pisunt cum harena et sic quoque difficulter deterunt utriculos , fitque {fitque} dimidia nudi mensura , posteaque {posteaque} gypsi pars quarta inspargitur atque , ut cohaesit , farinario cribro subcernunt .
quae in eo remansit , excepticia appellatur et grandissima est .
rursus , quae transit , artiore cernitur et secundaria vocatur , item cribraria , quae simili modo in tertio remansit cribro angustissimo et tantum harenas transmittente .
alia ratio ubique adulterandi ex tritico : candidissima et grandissima eligunt grana ac semicocta in ollis postea arefaciunt sole ad dimidium rursusque {rursusque} leviter adspersa molis frangunt .
ex zea pulchrius quam e tritico fit tragum , quamvis id alicae vitium sit .
candorem autem ei pro creta lactis incocti mixtura confert .
Sequitur legunminlum natura , inter quae maxime honos fabae , quippe ex qua temptatus sit etiam panis .
lomentum appellatur farina ex ea , adgravaturque {adgravaturque} pondus illa et omni legumine , iam vero et pabulo , in pane venali .
fabae multiplex usus omnium quadripedum generi , praecipue homini .
frumento etiam miscetur apud plerasque gentes , et maxime panico solida ac delicatius fracta .
quin et prisco ritu puls fabata suae religionis diis in sacro est .
praevalens pulmentari cibo , set hebetare sensus existimata , insomnia quoque facere , ob haec Pythagoricae sententiae damnata , ut alii tradidere , quoniam mortuorum animae sint in ea , qua de causa parentando utique adsumitur .
Varro et ob haec flaminem ea non vesci tradit et quoniam in flore eius litterae lugubres reperiantur .
in eadem peculiaris religio , namque fabam utique ex frugibus referre mos est auspici causa , quae ideo referiva appellatur .
et auctionibus adhibere eam lucrosum putant .
sola certe frugum etiam exesa repletur crescente luna .
aqua marina aliave {aliave} salsa non percoquitur .
seritur ante vergiliarum occasum leguminum prima , ut antecedat hiemem .
Vergilius eam per ver seri iubet circumpadanae Italiae ritu , sed maior pars malunt fabalia maturae sationis quam trimestrem fructum .
eius namque siliquae caulesque {caulesque} gratissimo sunt pabulo pecori .
aquas in flore maxime concupiscit , cum vero defloruit , exiguas desiderat .
solum , in quo sata est , laetificat stercoris vice .
ideo circa Macedoniam Thessaliamque {Thessaliamque} , cum florere coepit , vertunt arva .
nascitur et sua sponte plerisque in locis , sicut septentrionalis oceani insulis , quas ob id nostri Fabarias appellant , item in Mauretania silvestris passim , sed praedura et quae percoqui non possit .
nascitur et in Aegypto spinoso caule , qua de causa crocodili oculis timentes refugiunt .
longitudo scapo quattuor cubitorum est amplissima , crassitudo digiti .
ni genicula abessent , molli calamo similis ; caput papaveri , colore roseo , in eo fabae non supra tricenas ; folia ampla , fructus ipse amarus et odore , sed radix perquam grata incolarum cibis , cruda et omni modo cocta , harundinum radicibus similis .
nascitur et in Syria Ciliciaque {Ciliciaque} et in Toronae Chalcidi ces lacu .
Ex leguminibus autumno vereve {vereve} seruntur lens et in Graecia pisum .
lens amat solum tenue magis quam pingue , caelum utique siccum .
duo genera eius Aegypto , alterum rotundius nigriusque {nigriusque} , alterum sua figura , unde vario usu tralatum est in lenticulas nomen .
invenio apud auctores aequanimitatem fieri vescentibus ea . pisum in apricis seri debet frigorum inpatientissimum .
ideo in Italia et in austeriore caelo non nisi verno tempore terra facili , soluta .
Ciceris natura est gigni cum salsilagine , ideo solum urit nec nisi madefactum pridie seri debet .
differentiae plures , magnitudine , colore , figura , sapore .
est enim arietino capiti simile , unde ita appellatur , album igrumque {igrumque} ; est et columbinum , quod alii Venerium appel - ? ? ? candidum , rotundum , leve , arietino minus , quod religio ? ? ? vigiliis adhibet .
est et cicercula minuti ciceris , inaequalis , angulosi , veluti pisum , dulcissimum autem id quod ervo simillimum , firmiusque {firmiusque} quod nigrum et rufum quam quod album .
Siliquae rotundae ciceri , ceteris leguminum Iongae et ad figuram seminis .
latae , piso cylindratae .
passiolorum cum ipsis manduntur granis .
serere eos qua velis terra licet ab idibus Octobr .
in kal .
Novembris .
legumina , cum maturescere coeperunt , rapienda sunt , quoniam cito exiliunt latentque {latentque} , cum decidere , sicut et lupinum .
quamquam prius de rapis dixisse conveniat — in transcursu ea attigere nostri , paulo diligentius Graeci , et ipsi tamen inter hortensia — si iustus ordo fiat , a frumento protinus aut certe faba dicendis , quando alius usus praestantior ab iis non est .
Ante omnia namque cunctis animalibus nascuntur , nec in novissimis satiant ruris alitum quoque genera , magisque {magisque} si decoquantur aqua .
quadripedes et fronde eorum gaudent , et homini non minore rapiciorum suis horis gratia quam cymarum , flavidorum quoque et in horreis enecatorum vel maiore quam virentium .
ipsa vero durant et in sua terra servata et postea passa paene ad alium proventum , famemque {famemque} sentiri prohibent .
a vino atque messe tertius hic Transpadanis fructus .
terram non morose eli - git , paene ubi nihil aliud seri possit .
nebulis et pruinis ac frigore ultro aluntur , amplitudine mirabili ; vidi XL libras excedentia .
in cibis quidem nostris pluribus modis commendantur , durantque {durantque} ad alia sinapis acrimonia domita , etiam coloribus picta praeter suum sex aliis , purpureo quoque .
neque aliud in cibis tingui decet .
genera eorum Graeci duo prima fecere , masculinum femininumque {femininumque} , et ea serendi modo ex eodem semine : densiore enim satu masculescere , item in terra difficili .
semen praestantius quo subtilius .
species vero omnium tres .
aut enim in latitudinem fundi , aut in rotunditatem globari .
tertiam speciem silvestrem appellavere , in longitudinem radice procurrente , raphani similitudine et folio anguloso scabroque {scabroque} , suco acri , qui circa messem exceptus oculos purget medeaturque {medeaturque} caligini admixto lacte mulierum .
frigore dulciora fieri existimantur et grandiora .
tepore in folia exeunt .
palma in Nursino agro nascentibus — taxatio in libras sesterti singuli et in penuria bini — , proxima in Algido natis , napis vero Amiterni .
quorum eadem fere natura : gaudent aeque frigidis .
seruntur et ante kalendas Martias , in iugero sextarii IIII. diligentiores quinto sulco napum seri iubent , rapa quarto , utrumque stercorato , rapa laetiora fieri , si cum palea semen inaretur .
serere nudum volunt precantem sibi et vicinis serere se . satus utrique generi iustus inter duorum numinum dies festos , Neptuni atque Volcani , feruntque {feruntque} subtili observatione , quota luna praecedente hieme nix prima ceciderit , si totidem aluminum die intra praedictum temporis spatium serantur , mire provenire .
seruntur et vere in calidis atque umidis .
Lupino usus proximus , cum sit et homini et quadripedum generi ungulas habenti communis .
remedium eius , ne metentes fugiat exiliendo , ut ab imbre tollatur .
nec ullius quae seruntur natura ad sensum .
. . . terraeque {terraeque} mirabilior est .
primum omnium cotidie cum sole circumagitur horasque {horasque} agricolis etiam nubilo demonstrat .
ter praeterea floret .
terram amat terraque {terraque} operiri non vult .
et unum hoc seritur non arato .
quaerit maxime sabulosa et sicca atque etiam harenosa .
coli utique non vult .
tellurem adeo amat , ut , quamvis frutectoso solo coiectum inter folia vepresque {vepresque} , ad terram tamen radice perveniat .
pinguescere hoc satu arva vineasque {vineasque} diximus ; itaque adeo non eget fimo , ut optimi vicem repraesentet , nihilque {nihilque} aliud nullo inpendio constat , ut quod ne serendi quidem gratia opus sit adferre : protinus seritur ex area ac ne spargi quidem postulat decidens sponte .
primumque {primumque} omnium seritur , novissimum tollitur , utrumque Septembri fere mense , quia , si non antecessit hiemem , frigoribus obnoxium est .
inpune praeterea iacet , vel derelictum etiam , si non protinus secuti obruant imbres , ab omnibus animalibus amaritudine sua tutum , plerumque tamen levi sulco integunt .
ex densiore terra rubricam maxime amat .
ad hanc alendam post tertium florem verti debet , in sabulo post secundum .
cretosa tantum limosaque {limosaque} odit et in his non provenit .
maceratum calida aqua homini quoque in cibo est .
nam bovem unum modii singuli satiant validumque {validumque} praestant , quando etiam inpositum puerorum ventribus pro remedio est .
condi in fumo maxime convenit , quoniam in umido vermiculi umbilicum eius in sterilitatem castrant .
si depastum sit in fronde , inarari protinus solum opus est .
Et vicia pinguescunt arva , nec ipsa agricolis operosa .
uno sulco sata non saritur , non stercoratur nec aliud quam deoccatur .
sationis eius tria tempora : circa occasum arcturi , ut Decembri mense pascat .
tum optime seritur in semen .
aeque namque fert depasta .
secunda satio mense lanuario est , novissima Martio , tum ad frondem utilissima .
siccitatem ex omnibus , quae seruntur , maxime amat .
non aspernatur etiam umbrosa .
ex semine eius , si lecta matura est , palea ceteris praefertur .
vitibus praeripit sucum , languescuntque {languescuntque} , si in arbusto seratur .
Nec ervi operosa cura est .
hoc amplius quam vicia runcatur , et ipsum medicaminis vim optinens , quippe cum divom Augustum curatum epistulis ipsius memoria exstet .
sufficiunt singulis boum iugis modi quini sati .
Martio mense satum noxium esse bobus aiunt , item autumno gravedinosum , innoxium autem fieri primo vere satum .
Et silicia , hoc est fenum Graecum , scariphatione seritur , non altiore quattuor digitorum sulco , quantoque {quantoque} peius tractatur , tanto provenit melius .
rarum dictu esse aliquid , cui prosit neglegentia .
id autem , quod secale ac farrago appellatur , occari tantum desiderat .
Secale Taurini sub Alpibus asiam vocant , deterrimum et tantum ad arcendam famem , fecunda , sed gracili stipula , nigritia triste , pondere praecipuum .
admiscetur huic far , ut mitiget amaritudinem eius , et tamen sic quoque ingratissimum ventri est .
nascitur qualicumque solo cum centesimo grano , ipsumque {ipsumque} pro laetamine est .
Farrago ex recrementis farris praedensa seritur , admixta aliquando et vicia .
eadem in Africa fit ex hordeo .
omnia haec pabularia , degeneransque {degeneransque} ex leguminibus quae vocatur cracca , in tantum columbis grata , ut pastas ea negent fugitivas illius loci fieri .
Apud antiquos erat pabuli genus , quod Cato ocinum vocat , quo sistebant alvom bubus .
id erat e pabuli segete viride desectum , antequam generaret .
Sura Mamilius aliter id interpretatur et tradit fabae modios x , viciae II , tantundem erviliae in iugero autumno misceri et seri solitos , melius et avena Graeca , cui non cadit semen , admixta .
hoc vocitatum ocinum boumque {boumque} causa seri solitum .
Varro appellatum a celeritate proveniendi e Graeco , quod ὠκέως dicunt .
Medica externa etiam Graeciae est , ut a Medis advecta per bella Persarum , quae Darius intulit , sed vel in primis dicenda tanta dos est , cum ex uno satu amplius quam tricenis annis duret .
similis est trifolio caule foliisque {foliisque} , geniculata .
quidquid in caule adsurgit , folia contrahuntur .
unum de ea et cytiso volumen Amphilochus conposuit .
solum , in quo seratur , elapidatum purgatumque {purgatumque} subigitur autumno , mox aratum et occatum integitur crate iterum ac tertium , quinis diebus interpositis et fimo addito .
poscit autem siccum sucosumque {sucosumque} vel riguum .
ita praeparato seritur mense Maio , alias pruinis obnoxia .
opus est densitate seminis omnia occupari internascentesque {internascentesque} herbas excludi — id praestant in iugera modi III — et cavendum ne adurat sol , terraque {terraque} protinus integi debet .
si sit umidum solum herbosumve {herbosumve} , vincitur et desciscit in pratum .
ideo protinus altitudine unciali herbis omnibus liberanda est , manu potius quam sarculo .
secatur incipiens florere et quotiens refloruit .
id sexies evenit per annos , cum minimum , quater .
in semen maturescere prohibenda est , quia pabulum utilius est usque ad trimatum .
verno sariri debet liberarique {liberarique} ceteris herbis , ad trimatum marris ad solum radi .
ita reliquae herbae intereunt sine ipsius damno propter altitudinem radicum .
si evicerint herbae , remedium unicum in aratro , saepius vertendo , donec omnes aliae radices intereant .
dari non ad satietatem debet , ne deplere sanguinem necesse sit .
et viridis utilior est .
arescit surculose ac postremo in pulverem inutilem extenuatur .
de cytiso , cui et ipsi principatus datur in pabulis , adfatim diximus inter frutices .
et nunc frugum omnium natura peragenda est , cuius in parte de morbis quoque dicatur .
primum omnium frumenti vitium avena est , et hordeum in eam degenerat sic , ut ipsa frumenti sit instar , quippe cum germaniae populi serant eam neque alia pulte vivant .
soli maxime caelique {caelique} umore hoc evenit vitium .
sequentem causam habet inbecillitas seminis , si diutius retentum est terra , priusquam erumpat .
eadem ratio et si cariosum fuit , cum sereretur .
prima autem statim eruptione agnoscitur , ex quo apparet in radice esse causam .
est et aliud ex vicino avenae vitium , cum amplitudine inchoata granum , sed nondum matura , prius quam roboret corpus , adflatu noxio cassum et inane in spica evanescit quodam abortu .
venti autem tribus temporibus nocent frumento et hordeo : in flore aut protinus cum defloruere vel maturescere incipientibus .
tum enim exinaniunt grana , prioribus causis nasci prohibent .
nocet et sol creber ex nube .
nascuntur et vermiculi in radice , cum sementem imbribus secutis inclusit repentinus calor umorem .
gignuntur et in grano , cum spica e pluviis calore infervescit .
est et cantharis dictus scarabaeus parvus , frumenta erodens .
omnia ea animalia cum cibo deficiunt .
oleum , pix , adips contraria seminibus , cavendumque {cavendumque} ne contacta eis serantur .
imber in herba utilis a partu , florentibus autem frumento et hordeo nocet , leguminibus innocuus praeterquam ciceri .
maturescentia frumenta imbre laeduntur et hordeum magis .
nascitur et herba alba , panico similis , occupans arva , pecori quoque mortifera .
nam lolium et tribulos et carduos lappasque {lappasque} non magis quam rubos inter frugum morbos potius quam inter ipsius terrae pestes numeraverim .
caeleste frugum vinearumque {vinearumque} malum nullo minus noxium est robigo .
frequentissima haec in roscido tractu convallibusque {convallibusque} ac perflatum non habentibus ; e diverso carent ea ventosa et excelsa .
inter vitia segetum et luxuria est , cum oneratae fertilitate procumbunt .
commune autem omnium satorum vitium uricae , etiam ciceris , cum salsilaginem eius abluendo imber dulcius id facit .
3 Est herba , quae cicer enecat et ervum circumligando se ; vocatur orobanche .
tritico simili modo aera , hordeo festuca , quae vocatur aegilops , lenti herba securiclata , quam Graeci a similitudine pelecinum vocant ; et hae conplexu necant .
circa Philippos ateramum nominant in pingui solo herbam , qua faba necatur , teramum , qua in macro , cum udam quidam ventus adflavit .
aerae granum minimum est in cortice aculeato .
cum est in pane , celerrime vertigines facit , aiuntque {aiuntque} in Asia et Graecia balneatores , cum velint turbam pellere , carbonibus id semen inicere .
nascitur et phalangion in ervo , bestiola aranei generis , si hiems aquosa sit .
limaces nascuntur in vicia et aliquando e terra , cocleae minutae , mirum in modum erodentes eam .
et morbi quidem fere hi sunt .
Remedia eorum , quaecumque pertinent ad herbas , in sarculo et , cum semen iactatur , cinere .
quae vero in semine et circa radicem consistunt , praecedente cura caventur .
vino ante semina perfusa minus aegrotare existimant .
Vergilius nitro et amurca perfundi iubet fabam ; sic etiam grandescere promittit .
quidam vero , si triduo ante satum urina et aqua maceretur , praecipue adolescere putant ; ter quidem saritam modium fractae e modio solidae reddere .
reliqua semina , cupressi foliis tusis si misceantur , non esse vermiculis ohnoxia , nec si interlunio serantur .
multi ad mili remedia rubetam noctu arvo circumferri iubent , priusquam sariatur , defodique {defodique} in medio inclusam fictili .
ita nec passerem nec vermes nocere , sed eruendam , priusquam metatur ; alioquin amarum fieri .
quin et armo talpae contacta semina uberiora esse .
Democritus suco herbae , quae appellatur aizoum , in tegulis nascens , et ab aliis aesum , Latine vero sedum aut digitillum , medicata seri iubet omnia semina .
vulgo vero , si dulcedo noceat et vermes radicibus inhaereant , remedium est amurca pura ac sine sale spargere , dein sarire , si in articulum seges ire coeperit , runcare , ne herbae vincant .
pestem a milio atque panico , sturnorum passerumve {passerumve} agmina , scio abigi herba , cuius nomen ignotum est , in quattuor angulis segetis defossa , mirum dictu , ut omnino nulla avis intret .
mures abiguntur cinere mustelae vel felis dilute et semine sparso vel decoctarum aqua .
sed redolet virus animalium eorum etiam in pane .
ob id felle bubulo semina attingi utilius putant .
rubigo quidem , maxima segetum pestis , lauri ramis in arvo defixis transit in ea folia ex arvis .
luxuria segetum castigatur dente pecoris in herba dumtaxat , et depastae quidem vel saepius nullam in spica iniuriam sentient .
retonsarum etiam semel omnino certum est granum longius fieri et inane cassumque {cassumque} ac satum non nasci .
Babylone tamen bis secant , tertium depascunt ; alioquin folia tantum fierent .
sic quoque cum quinquagesimo fenore messes reddit eximia fertilitas soli , diligentioribus vel cum centesimo .
neque est cura difficilis quam diutissime aqua rigandi , ut praepinguis et densa ubertas diluatur .
limum autem non invehunt Euphrates Tigrisque {Tigrisque} sic ut in Aegypto Nilus , nec terra ipsa herbas gignit .
ubertas tamen tanta est , ut sequente anno sponte restibilis fiat seges inpressis vestigio seminibus .
quae tanta soli differentia admonet terrae genera in fruges discribere .
Igitur Catonis haec sententia est : in agro crasso et laeto frumentum seri , si vero nebulosus sit idem , rapa , raphanos , milium , panicum .
in frigido , aquoso prius serendum , postea in calido , in solo autem rubricoso vel pullo vel harenoso , si non sit aquosum , lupinum ; in creta et rubrica et aquosiore agro adoreum ; in sicco et non herboso nec umbroso triticum ; in solo valido fabam ; viciam vero quam minime aquoso herbidoque {herbidoque} ; siliginem et triticum in loco aperto , edito , qui sole quam diutissime torreatur ; lentem in rudecto et rubricoso , qui non sit herbidus ; hordeum in novali et in arvo , quod restibile possit fieri ; trimestre , ubi sementem maturam facere non possis et cuius crassitudo sit restibilis .
Subtilis et illa sententia : serenda ea in tenuiore terra , quae non multo indigent suco , ut cytisus et cicere excepto legumina quae velluntur e terra , non subsecantur — unde et legumina appellata , quia ita leguntur — , in pingui autem quae cibi sunt maioris , ut olus , triticum , siligo , linum .
sic ergo tenue solum hordeo dabitur — minus enim alimenti radix poscit — , laetior terra densiorque {densiorque} tritico .
in loco umidiore far adoreum potius quam triticum seretur , temperato et triticum et hordeum .
colles robustius , sed minus reddunt triticum .
far , siligo et cretosum et uliginosum solum patiuntur .
Ex frugibus ostentum semel , quod equidem invenerim , accidit P. Aelio Cn. Cornelio cos .
, quo anno superatus est Hannibal .
in arboribus enim tum nota produntur frumenta .
Et quoniam de frugum terraeque {terraeque} generibus abunde diximus , nunc de arandi ratione dicemus , ante omnia Aegypti facilitate conmemorata .
Nilus ibi coloni vice fungens evagari incipit , ut diximus , a solstitio ac nova luna , primo lente , dein vehementius , quamdiu in leone sol est .
mox pigrescit in virginem transgresso atque in libra residit .
si XII cubita non excessit , fames certa est ; nec minus si XVI exsuperavit .
tanto enim tardius decedit , quanto abundantius crevit , et sementem arcet .
vulgo credebatur a decessu eius serere solitos , mox sues inpellere vestigiis semina deprimentes in madido solo , et credo antiquitus factitatum , nunc quoque non multo graviore opera ; sed tamen inarari certum est abiecta prius semina in limo degressi amnis .
hoc fit Novembri mense incipiente , postea pauci runcant — botanismon vocant — , reliqua pars non nisi cum falce arva visit paulo ante kal .
Apriles .
peragitur autem messis mense Maio , stipula numquam cubitali , quippe sabulum subest granumque {granumque} limo tantum continetur .
excellentius Thebaidis regioni frumentum , quoniam palustris Aegyptus .
similis ratio , sed felicitas maior Babyloniae Seleuciae , Euphrate atque Tigri restagnantibus , quoniam rigandi modus ibi manu temperatur .
Syria quoque tenui sulco arat , cum multifariam in Italia octoni boves ad singulos vomeres anhelent .
in omni quidem parte culturae , sed in hac maxime valet oraculum illud : quid quae que regio patiatur .
Vomerum plura genera : culter vocatur inflexus praedensam , priusquam proscindatur , terram secans futurisque {futurisque} sulcis vestigia praescribens incisuris , quas resupinus in arando mordeat vomer .
alterun {alterun} genus est volgare rostrati vectis .
tertium in solo facili , nec toto porrectum dentali , sed exigua cuspide in rostro .
latior haec quarto generi et acutior in mucronem fastigata eodemque {eodemque} gladio scindens solum et acie laterum radices herbarum secans .
non pridem inventum in Raetia Galliae duas addere tali rotulas , quod genus vocant plaumorati .
cuspis effigiem palae habet .
serunt ita non nisi culta terra et fere nova .
latitudo vomeris caespites versat .
semen protinus iniciunt cratesque {cratesque} dentatas supertrahunt .
nec sarienda sunt hoc modo sata , sed protelis binis ternisque {ternisque} sic arant .
uno boum iugo censeri anno facilis soli quadragena iugera , difficilis tricena iustum est .
1 In arando magnopere servandum est Catonis oraculum : quid est bene agrum colere ? bene arare .
quid secundum ? arare .
quid tertium ? stercorare .
sulco vario ne ares .
tempestive ares .
tepidioribus locis a bruma proscindi arva oportet , frigidioribus ab aequinoctio verno , et maturius sicca regione quam umida , maturius densa terra quam soluta , pingui quam macra .
ubi siccae et graves aestates , terra cretosa aut gracilis , utilius inter solstitium et autumni aequinoctium aratur ; ubi leves aestus , frequentes imbres , pingue herbosumque {herbosumque} solum , ibi mediis caloribus .
altum et grave solum etiam hieme moveri placet , tenue valde et aridum paulo ante sationem .
2 Sunt et huic suae leges : lutosam terrain {terrain} ne tangito .
vi omni arato .
prius quam ares proscindito .
hoc utilitatem habet , quod inverso caespite herbarum radices necantur .
quidam utique ab aequinoctio verno proscindi volunt .
— quod vere semel aratum est , a temporis argumento vervactum vocatur .
hoc in novali aeque necessarium est .
novale est quod alternis annis seritur .
— araturos boves quam artissime iungi oportet , ut capitibus sublatis arent — sic minime colla contundunt — ; si inter arbores vitesque {vitesque} aretur , fiscellis capistrari , ne germinum tenera praecerpant ; securiculam in stiva pendere , qua intercidantur radices — hoc melius quam convelli aratro bovesque {bovesque} luctari — ; in arando versum peragi nec strigare in actu spiritus .
iustum est proscindi sulco dodrantali iugerum uno die , iterari sesquiiugerum , si sit facilitas soli ; si minus , proscindi semissem , iterari assem , quando et animalium labori natura leges statuit .
omne arvum rectis sulcis , mox et obliquis subigi debet .
in collibus traverso tantum monte aratur , sed modo in superiora modo in inferiora rostrante vomere , tantumque {tantumque} est laboris homini , ut etiam boum vice fungatur .
certe sine hoc animali montanae gentes sarculis arant .
arator nisi incurvus praevaricatur .
inde tralatum hoc crimen in forum .
ibi utique caveatur , ubi inventum est .
purget vomerem subinde stimulus cuspidatus rallo .
scamna inter duos sulcos cruda ne relinquantur , glaebae ne exultent .
male aratur arvom , quod satis frugibus occandum est .
id demum recte subactum erit , ubi non intellegetur , utro vomer ierit .
in usu est et collicias interponere , si ita locus poscat , ampliore sulco , quae in fossas aquam educant .
3 Aratione per traversum iterata occatio sequitur , ubi res poscit , crate vel rastro , et sato semine iteratur haec quoque , ubi consuetudo patitur , crate contenta vel tabula aratro adnexa — quod vocant lirare — operiente semina ; ni operiantur , quae primum appellata , deliratio est .
quarto seri sulco Vergilius existimatur voluisse , cum dixit optimam esse segetem , quae bis soles , bis frigora sensisset .
spissius solum , sicut plerumque in Italia , quinto sulco seri melius est , in Tuscis vero nono .
at fabam et viciam non proscisso serere sine damno conpendium operae est .
4 Non omittemus unam etiamnum arandi rationem in transpadana Italia bellorum iniuria excogitatam .
Salassi cum subiectos Alpibus depopularentur agros , panicum miliumque {miliumque} iam excrescens temptavere .
postquam respuebat natura , inararunt .
at illae messes multiplicatae docuere quod nunc vocant artrare , id est aratrare , ut credo , tune {tune} dictum .
hoc fit vel incipiente culmo , cum iam se ad bina ternave {ternave} emiserit folia .
nec recens subtrahemus exemplum in Treverico agro tertio ante hunc annum conpertum .
nam cum hieme praegelida captae segetes essent , reseverunt etiam campos mense Martio uberrimasque {uberrimasque} messes habuerunt .
Nunc reliqua cultura tradetur per genera frugum .
Siliginem , far , triticum , semen , hordeum occato , sarito , runcato quibus dictum erit diebus .
singulae operae cuique generi in iugero sufficient .
sarculatio induratam hiberno rigore soli tristitiam laxat temporibus vernis novosque {novosque} soles admittit .
qui sariet , caveat ne frumenti radices subfodiat .
triticum , semen , hordeum , fabam bis sarire melius .
runcatio , cum seges in articulum exiit , evolsis inutilibus herbis , frugum radices vindicat segetemque {segetemque} discernit a caespite .
leguminum cicer eadem quae far desiderat .
faba runcari non gestit .
quoniam evincit herbas lupinum , occatur tantum .
milium et panicum occatur et saritur , non iteratur , non runcatur .
silicia et phasioli occantur tantum .
sunt genera terrae , quorum ubertas pectinari segetem in herba cogat — cratis et hoc genus dentatae stilis ferreis — , eademque {eademque} nihilominus et depascuntur .
quae depasta sunt , sarculo iterum excitari necessarium .
at in Bactris , Africa , Cyrenis omnia haec supervacua fecit indulgentia caeli , et a semente non nisi messibus in arva redeunt , quia siccitas coercet herbas , fruges nocturno tan - tum rore nutriens .
Vergilius alternis cessare arva suadet — si patiantur ruris spatia , utilissimum procul dubio est — ; quod si neget condicio , far serendum , unde lupinum aut vicia aut faba sublata sint et quae terram faciant laetiorem .
inprimisque {inprimisque} et hoc notandum , quaedam propter alia seri obiter , si parum provenere , ut priore diximus volumine , ne eadem saepius dicantur ; plurimum enim refert soli cuiusque ratio .
Civitas Africae in mediis harenis petentibus Syrtis Leptimque {Leptimque} Magnam vocatur Tacape , felici super omne miraculum riguo solo .
ternis fere milibus passuum in omnem partem fons abundat , largus quidem , sed certis horarum spatiis dispensatur inter incolas .
palmae ibi praegrandi subditur olea , huic ficus , fico punica , illi vitis , sub vite seritur frumentum , mox legumen , deinde olus , omnia eodem anno , omniaque {omniaque} aliena umbra aluntur .
quaterna cubita eius soli in quadratum , nec ut a porrectis metiantur digitis , sed in pugnum contractis , quaternis denariis venundantur .
super omnia est bifera vite bis anno vindemiare .
et nisi multiplici partu exinaniatur ubertas , pereant luxuria singuli fructus .
nunc vero toto anno metitur aliquid , constatque {constatque} fertilitati non occurrere homines .
aquarum quoque differentia magna riguis .
est in Narbonensi provincia nobilis fons Orgae nomine .
in eo herbae nascuntur in tantum expetitae bubus , ut mersis capitibus totis eas quaerant .
sed illas in aqua nascentes certum est non nisi imbribus ali .
ergo suam quisque terram aquamque {aquamque} noverit .
Si fuerit illa terra , quam appellavimus teneram , poterit sublato hordeo seri milium , eo condito rapae , his sublatis hordeum rursus vel triticum , sicut in Campania , satisque {satisque} talis terra aratur , cum saritur .
alius ordo ut , ubi adoreum fuerit , cesset quattuor mensibus hibernis et vernam fabam recipiat .
ante hiemalem ne cesset .
nimis pinguis alternari potest ita , ut frumento sublato legumen tertio seratur .
gracilior et in annum tertium cesset .
frumentum seri quidam vetant nisi in ea , quae proximo anno quieverit .
Maximam huius loci partem stercorationis optinet ratio , de qua et priore diximus volumine .
hoc tantum nemini inconpertum est , nisi stercorato seri non oportere , quamquam et huic leges sunt propriae .
milium , panicum , rapa , napus nisi in stercorato ne seritor .
non stercorato frumentum potius quam hordeum seritor .
item in novalibus , tametsi in illis fabam seri volunt , eandem ubicumque quam recentissime stercorato solo .
autumno aliquid saturus Septembri mense fimum in agro acervet , post im - 5 brem utique .
si verno erit saturus , per hiemem fimum disponat .
iustum est vehes XVIII iugero tribui , dispergere caveto , priusquam ares .
at iacto semine , si haec omissa sit stercoratio , sequens est , priusquam sarias , ut fimi ex aviariis seminis vice spargas ante pulverem .
quod ut hanc quoque curam determinemus , iustum mense singulas vehes fimi redire in singulas pecudes minores , in maiores denas .
nisi contingat hoc , male substravisse pecori colonum appareat .
sunt qui optime stercorari putent sub diu retibus inclusa pecorum mansione .
ager si non stercor etur , alget ; si nimium stercoratus est , aduritur , satiusque {satiusque} est id saepe quam supra modum facere .
quo calidius solum est , eo minus addi stercoris ratio est .
Semen optimum anniculum , bimum deterius , trimum pessimum , ultra sterile ; etenim omnium definita generatio est .
quod in ima area subsedit , ad semen reservandum est ; id enim optimum , quoniam gravissimum , neque alio modo utilius discernitur .
quae spica intervalla ta semina habebit , abicietur .
optimum granum , quod rubet et dentibus fractum eundem habet colorem ; deterius , cui plus intus albi est .
certum terras alias plus seminis recipere , alias minus , religiosumque {religiosumque} inde et primum colonis augurium , cum avidius accipiat : esurire creditur et comesse semen .
sationem locis umidis celerius fieri ratio est , ne semen imbre putrescat ; siccis serius , ut pluviae sequantur nec diu iacens atque non concipiens evanescat ; itemque {itemque} festinata satione densum spargi semen , quia tarde concipiat , serotina rarum , quia densitate nimia necetur .
artis quoque cuiusdam est aequaliter spargere .
manus utique congruere debet cum gradu semperque {semperque} cum dextro pede .
fit quoque quorundam occulta ratione , quod sors genialis atque fecunda est .
non transferendum est ex frigidis locis semen in calida , neque ex praecocibus in serotina nihilque {nihilque} in contrarium , ut praecepere quidam falsa diligentia .
Serere in iugera temperato solo iustum est tritici ant siliginis modios V , farris aut seminis , quod frumenti genus ita appellamus , X , hordei VI , fabae quinta amplius quam tritici , viciae VII , ciceris et cicerculae et pisi III , lupini X , lentis III — sed hanc cum fimo arido seri volunt — , ervi VI , siliciae VI , passiolorum IIII , pabuli XX , milii , panici sextarios IIII , pingui solo plus , gracili minus .
est et alia distinctio : in denso aut cretoso aut uliginoso tritici aut siliginis modios VI , in soluta terra et sicca et laeta IIII. macie enim solum , nisi rarum culmum habeat , spicam minutam facit et inanem ; pinguia arva ex uno semine fruticem numerosum fundunt densamque {densamque} segetem ex raro semine emittunt .
ergo inter quattuor et sex modios , pro natura soli quinta minus seri plusve {plusve} praecipiunt ; item in consito aut clivoso , ut in macro .
hoc pertinet oraculum illud magno opere custodiendum : Segetem ne defrudes .
adiecit his Attius in Praxidica , ut sereretur , cum luna esset in ariete , geminis , leone , libra , aquario , Zoroastres sole scorpionis duodecim partes transgresso , cum luna esset in tauro .
Sequitur huc dilata et maxima indigens cura de tempore fruges serendi quaestio magnaque {magnaque} ex parte ration i siderum conexa ; quamobrem sententias omnium in primis ad id pertinentes exponemus .
Hesiodus , qui princeps hominum de agricultura praecepit , unum tempus serendi tradidit a vergiliarum occasu .
scribebat enim in Boeotia Helladis , ubi ita seri diximus .
inter diligentissimos convenit , ut in alitum quadripedumque {quadripedumque} genitura , esse quosdam ad conceptum impetus et terrae .
hoc Graeci ita definiunt , cum sit calida et umida .
Vergilius triticum et far a vergiliarum occasu seri iubet , hordeum inter aequinoctium autumni et brumam , viciam vero et passiolos et lentem boote occidente .
quo fit , ut horum siderum aliorumque {aliorumque} exortus et occasus digerendi sint in suos dies .
sunt qui et ante vergiliarum occasum seri iubeant , dumtaxat in arida terra calidisque {calidisque} provinciis ; custodiri enim semen , corrumpente umore , et a proximo imbre uno die erumpere ; alii statim ab occasu vergiliarum — sequi imbres a septimo fere die — ; aliqui in frigidis ab aequinoctio autumni , in calidis serius , ne ante hiemem luxurient .
inter omnes autem convenit circa brumam serendum non esse , magno argumento , quoniam hiberna semina , cum ante brumam sata sint , septimo die erumpant ; si post brumam , vix quadragesimo .
sunt qui properent atque ita pronuntient , festinatam sementem saepe decipere , serotinam semper .
e contrario alii vel vere potius serendum quam malo autumno atque , ubi fuerit necesse , inter favonium et vernum aequinoctium .
quidam omissa caelesti subtilitate temporibus definiunt : vere linum et avenam et papaver atque , uti nunc etiam Transpadani servant , usque in quinquatrus , fabam , siliginem Novembri mense , far Septembri extremo usque in idus Octobres , alii post hunc diem in kal .
Novembres .
ita his nulla naturae cura est , illis nimia , et ideo caeca subtilitas , cum res geratur inter rusticos litterarumque {litterarumque} expertes , non modo siderum .
et confitendum est caelo maxime constare ea , quippe Vergilio iubente praedisci ventos ante omnia ac siderum mores neque aliter quam navigantibus servari .
spes ardua , inmensa , misceri posse caelestem divinitatem inperitiae rusticae , sed temptanda iam grandi vitae emolumento .
prius tamen sideralis difficultas , quam sensere etiam periti , subicienda contemplationi est , quo deinde laetior mens discedat a caelo et facta sentiat , quae futura praenosci non possint .
Primum omnium dierum ipsorum annis solisque {solisque} motus prope inexplicabilis ratio est , ad CCCLXV adiciente anno intercalario diei noctisque {noctisque} quadrantes .
ita fit , ut tradi non possint certa siderum tempora .
accedit confessa rerum obscuritas , nunc praecurrente nec paucis diebus tempestatum significatu , quod προχειμάζειν Graeci vocant , nunc postveniente , quod ἐπιχειμάζειν , et plerumque alias celerius , alias tardius caeli effectu ad terram deciduo : vulgo serenitate reddita confectum sidus audimus .
praeterea cum omnia haec statis sideribus caeloque {caeloque} adfixis constent , interveniunt motus stellarum , grandinum , imbrium , et ipsi non levi effectu , ut docuimus , turbantque {turbantque} conceptae spei ordinem .
idque {idque} , ne nobis tantum putemus accidere , et reliqua fallit animalia sagaciora circa hoc , ut quo vita eorum constet , aestivasque {aestivasque} alites praeposteri aut praeproperi rigores necant , hibernas aestus .
ideo Vergilius errantium quoque siderum rationem ediscendam praecipit , admonens observandum frigidae Saturni stellae transitum .
sunt qui certissimum veris indicium arbitrentur ob infirmitatem animalis papiliones .
sed eo ipso anno , cum commentaremur haec , notatum est , proventum eorum ter repetito frigore extinctum advenasque {advenasque} volucres a . d . VI . kal .
Febr. spem veris adtulisse mox saevissima hieme conflictatas .
res anceps primum omnium a caelo peti legem , deinde eam argumentis esse quaerendam .
super omnia est mundi convexitatis terrarumque {terrarumque} globi differentia , eodem sidere alio tempore aliis aperiente se gentibus , quo fit , ut causa eius non isdem diebus ubique valeat .
addidere difficultatem et auctores diversis in locis observando , mox etiam in isdem diversa prodendo .
tres autem fuere sectae , Chaldaea , Aegyptia , Graeca .
his addidit quartam apud nos Caesar dictator annos ad solis cursum redigens singulos Sosigene perito scientiae eius adhibito ; et ea ipsa ratio postea conperto errore correcta est ita , ut duodecim annis continuis non intercalaretur , quia coeperat ad sidera annus morari , qui prius antecedebat .
et Sosigenes ipse trinis commentationibus — quamquam diligentior ceteris , non cessavit tamen addubitare ipse semet corrigendo — et auctores prodidere ea , quos praetexuimus volumini huic , raro ullius sententia cum alio congruente .
minus hoc in reliquis mirum , quos diversi excusaverint tractus .
eorum , qui in eadem regione dissedere , unam discordiam ponemus exempli gratia : occasum matutinum vergiliarum Hesiodus — nam huius quoque nomine exstat astrologia — tradidit fieri , cum aequinoctium autumni conficeretur , Thales xxv die ab aequinoctio , Anaximander XXXI , Euctemon XLIIIII Eudoxus XLVIII .
nos sequimur observationem Caesaris maxime ; haec erit Italiae ratio .
dicemus autem et aliorum placita , quoniam non unius terrae , sed totius naturae interpretes sumus , non auctoribus positis — id enim verbosum est — , sed regionibus .
legentes tantum meminerint brevitatis gratia , cum Attica nominata fuerit , simul intellegere Cycladas insulas ; cum Macedonia , Magnesiam , Threciam ; cum Aegyptus , Phoenicen , Cyprum , Ciliciam ; cum Boeotia , Locridem , Phocidem et finitimos semper tractus ; cum Hellespontus , Chersonesum et continentia usque Atho montem ; cum Ionia , Asiam et insulas Asiae ; cum Peloponnesus , Achaiam et ad vesperam iacentes terras .
Chaldaei Assyriam et Babyloniam demonstrabunt .
Africam , Hispanias , Gallias sileri non erit mirum ; nemo enim observavit in iis , qui proderet siderum exortus .
non tamen difficili ratione dinoscentur in illis quoque terris digestione circulorum , quam in sexto volumine fecimus , qua cognatio caeli non gentium modo , verum urbium quoque singularum intellegitur .
ergo ex iis terris , quas nominavimus , sumpta convexitate circuli pertinentis ad quas quisque quaeret terras , iidem erunt siderum exortus per omnium circulorum pares umbras .
indicandum et illud , tempestates ipsas cardines suos habere quadrinis annis , et easdem non magna diflerentia reverti ratione solis , octonis vero augeri easdem , centesima revolvente se luna .
Omnis autem ratio observata est tribus modis , exortu siderum occasuque {occasuque} et ipsorum temporum cardinibus .
exortus occasusque {occasusque} binis modis intelleguntur .
aut enim adventu solis occultantur stellae et conspici desinunt aut eiusdem abscessu proferunt se , ut emersum hoc melius quam exortum consuetudo dixisset et illud occultationem potius quam occasum .
alio modo , quo die incipiunt apparere vel desinunt oriente sole aut occidente , matutini vespertinive {vespertinive} cognominati , prout alteruter eorum mane vel crepusculo contingit .
dodrantes horarum , cum minimum , intervalla ea desiderant ante solis ortum vel post occasum , ut aspici possint .
praeterea bis quaedam exoriuntur et occidunt , omnisque {omnisque} sermo de iis est stellis , quas adhaerere caelo diximus .
Cardines temporum quadripertita anni distinctione constant per incrementa lucis .
augetur haec a bruma et aequatur noctibus verno aequinoctio diebus xc horis tribus , dein superat noctes ad solstitium diebus XCIIII horis XII ; . . . . . usque ad aequinoctium autumni , et tum aequata diei procedit nox ex eo ad brumam diebus LXXXVIII boris tribus — horae nunc in omni accessione aequinoctiales , non cuiuscumque diei , significantur — , omnesque {omnesque} eae differentiae fiunt in octavis partibus signorum , bruma capricorni a . d . VII kal .
Ian. fere , aequinoctium vernum arietis , solstitium cancri , alterumque {alterumque} aequinoctium librae , qui et ipsi dies raro non aliquos tempestatum significatus habent .
rursus hi cardines singulis etiamnum articulis temporum dividuntur , per media omnes dierum spatia , quoniam inter solstitium et aequinoctium autumni fidiculae occasus autumnum inchoat die XLVI , ab aequinoctio eo ad brumam vergiliarum matutinus occasus hiemem die XLIIII , inter brumam et aequinoctium die XLV flatus favoni vernum tempus , ab aequinoctio verno initium aestatis die XLVIII vergiliarum exortus matutinus .
nos incipiemus a sementibus frumenti , hoc est vergiliarum occasu matutino .
nec deinde parvorum siderum mentione concidenda ratio est et difficultas rerum augenda , cum sidus vehemens Orionis isdem diebus longo decedat spatio .
Sementibus tempora plerique praesumunt et ab XI die autumnalis aequinoctii fruges serunt , novem a coronae exortu continuis diebus certo prope imbrium promisso , Xenophon non antequam deus signum dederit .
hoc Cicero noster imbre fieri interpretatus est , cum sit vera ratio non prius serendi quam folia coeperint decidere .
hoc ipso vergiliarum occasu fieri putant aliqui a . d . III idus Novembris , ut diximus , servantque {servantque} id sidus etiam vestis institores , et est in caelo notatu facillimum .
ergo ex occasu eius de hieme augurantur quibus est cura insidiandi , negotiatores avari .
ita nubilo occasu pluviosam hiemem denuntiat , statimque {statimque} augent lacernarum pretia ; sereno asperam , et reliquarum vestium accendunt .
sed ille indocilis caeli agricola hoc signum habeat inter suos vepres humumque {humumque} suam aspiciens : cum folia viderit decidua .
sic iudicetur anni temperies , alibi tardius , alibi maturius .
ita enim sentitur , ut caeli locique {locique} adficit natura , idque {idque} in hac ratione praecellit , quod eadem et in mundo publica est et unicuique loco peculiaris .
miretur hoc qui non meminerit ipso brumali die puleium in carnariis florere .
adeo nihil occultum esse natura voluit .
et serendi igitur hoc dedit signum .
haec est vera interpretatio argumenta naturae secum {secum} adferens , quippe sic terram peti suadet promittitque {promittitque} quandam stercoris vicem et contra rigores terram satusque {satusque} operiri a se nuntiat ac monet festinare .
Varro in fabae utique satu hanc observationem custodiri praecepit .
alii plena luna serendam , lentim vero a vicesima quinta ad tricesimam , viciam quoque iisdem lunae diebus .
ita demum sine limacibus fore .
quidam pabuli causa sic iubent seri , seminis autem vere .
Est et alia manifestior ratio mirabiliore naturae providentia , in qua Ciceronis sententiam ipsius verbis subsignabimus : Iam vero semper viridis semperque {semperque} gravata Lentiscus triplici solita est grandescere fetu Ter fruges fundens tria tempora monstrat arandi .
Ex his unum hoc erit idem et lino ac papaveri serendo .
Cato de papavere ita tradit : Virgas et sarmenta , quae tibi usioni supererunt , in segete comburito .
ubi eas combusseris , ibi papaver serito .
silvestre in miro usu est melle decoctum ad faucium remedia , visque {visque} somnifera etiam sativo .
et hactenus de hiberna semente .
Verum ut pariter omnis culturae quoddam breviarium peragatur , eodem tempore conveniet arbores stercorare , adcumulare item vineas — sufficit in iugerum opera — et , ubi patietur loci ratio , arbusta ac vineas putare , solum seminariis bipalio praeparare , incilia aperire , aquam de agro pellere , torcular lavare et recondere .
a kal .
Novemb .
gallinis ova supponere nolito , donec bruma conficiatur .
in eum diem ternadena subicito aestate tota , hieme pauciora , non tamen infra novena .
Democritus talem futuram hiemem arbitratur , qualis fuerit brumae dies et circa eum terni ; item solstitio aestatem .
circa brumam plerisque bis septeni halcyonum feturae ventorum quiete molliunt caelum .
sed et in his et in aliis omnibus ex eventu significationum intellegi sidera debebunt , non ad dies utique praefinitos expectari tempestatum vadimonia .
Per brumam vitem ne colito .
vina tum defaecari vel etiam diffundi Hyginus suadet a confecta ea septimo die , utique si septima luna conpetat ; cerasa circa brumam seri .
bubus glandem tum adspergi convenit in iuga singula modios .
largior valetudinem infestat , et quocumque tempore detur , si minus xxx diebus continuis data sit , narrant verna scabie poenitere .
materiae caedendae tempus hoc dedimus .
reliqua opera nocturna maxime vigilia constent , cum sint noctes tanto ampliores , qualos , crates , fiscinas texere , faces incidere , ridicas praeparare interdiu XXX , palos LX et in lucubratione vespertina ridicas v , palos x , totidem antelucana .
A bruma in favonium Caesari nobilia sidera significant , III kal .
Ian. matutino canis occidens , quo die Atticae et finitimis regionibus aquila vesperi occidere traditur .
pridie nonas Ian. Caesari delphinus matutino exoritur et postero die fidicula , quo Aegypto sagitta vesperi occidit .
item ad VI idus Ian. eiusdem delphini vespertino occasu continui dies hiemant Italiae , et cum sol in aquarium sentiatur transire , quod fere XVI kal .
Feb .
evenit .
VIII kal .
stella regia appellata Tuberoni in pectore leonis occidit matutina , et pridie nonas Feb .
fidicula vespera .
huius temporis novissimis diebus , ubicumque patietur caeli ratio , terram ad rosaria et vineae satum vertere bipalio oportet — iugero operae LXX sufficiunt — , fossas purgare aut novas facere , antelucanis ferramenta acuere , manubria aptare , dolia quassa sarcire , ovium tegimenta concinnare ipsarumque {ipsarumque} lanas scabendo purgare .
1 A favonio in aequinoctium vernum Caesari significat , XIII kal .
Mart. triduum varie , et VIII kal .
hirundinis visu et postero die arcturi exortu vespertino , item III non .
Mart. — Caesar cancri exortu id fieri observavit , maior pars auctorum vindemitoris emersu — VIII idus aquilonii piscis exortu et postero die Orionis .
in Attica miluum apparere servatur .
Caesar et idus Mart. ferales sibi notavit scorpionis occasu , xv kal .
vero April. Italiae miluum ostendi , XII kal .
equum occidere matutino .
2 Hoc intervallum temporis vegetissimum agricolis maximeque {maximeque} operosum est , in quo praecipue falluntur .
neque enim eo die vocantur ad munia , quo favonius flare debeat , sed quo coeperit .
hoc acri intentione servandum est ; hoc illo mense signum dies habet observatione minime fallaci aut dubia , si quis adtendat .
unde autem spiret is ventus quaque parte veniat , diximus secundo volumine et dicemus mox paulo operosius .
interim ab eo die , quisquis ille fuerit , quo flare coeperit — non utique {utique} VI id . Feb .
, sed sive ante , quando praevernat , sive postea , quando hiemat post diem hunc — , innumera rusticos cura distringat et prima quaeque peragantur , quae differri nequeunt .
trimestria serantur , vites putentur qua diximus ratione , oleae curentur , poma serantur inseranturque {inseranturque} , vineae pastinentur , seminaria digerantur , instaurentur alia , harundines , salices , genistae serantur caedanturque {caedanturque} , serantur vero ulmi , populi , platani , uti dictum est .
tum et segetes convenit purgare , sarire hibernas fruges maximeque {maximeque} far .
lex certa in eo , cum quattuor fibrarum esse coeperit , faba vero non antequam trium foliorum , tune {tune} quoque levi sarculo purgare verius quam fodere , florentem utique xv primis diebus non attingere .
hordeum nisi sicco ne sarito .
putationem aequinoctio peractam habeto .
vineae iugerum quaternae operae putant , alligant in arbusto singulae operae arbores xv . eodem hoc tempore hortorum rosariorumque {rosariorumque} cura est , quae separatim proximis voluminibus dicetur , eodem et topiarii .
tum optime scrobes fiunt .
terra in futurum proscinditur Vergilio maxime auctore , ut glaebas sol coquat .
utilior sententia , quae non nisi temperatum solum medio vere arari iubet , quoniam in pingui statim sulcos occup ent herbae , gracili insecuti aestus exsiccent omnemque {omnemque} sucum venturis seminibus auferant .
talia autumno melius arari certum est .
3 Cato verna opera sic definit : scrobes fieri , seminaria .
. . . propagari , in locis crassis et umidis ulmos , ficos , poma , oleas seri , prata stercorari luna sitiente ; quae rigua non erunt , a flatu favoni defendi et purgari , herbas malas radicitus erui , ficos interputari , seminaria fieri et vetera sarciri : haec antequam vineam fodere incipias .
idemque {idemque} : piro florente arare incipito macra harenosaque {harenosaque} .
postea uti quaeque gravissima et aquosissima , ita postremo arato .
ergo haec aratio has habebit notas : lentisci primum fructum ostendentis ac piri florentis .
erit et tertia in bulborum satu scillae , item in coronamentorum narcissi , namque et hac ter florent primoque {primoque} flore primam arationem ostendunt , medio secundam , tertio novissimam , quando inter sese alia aliis notas praebent .
ac non in novissimis cavetur , ne fabis florentibus attingatur hedera ; id enim noxium et exitiale ei est tempus .
quaedam vero et suas habent uotas , sicuti ficus .
cum folia pauca in cacumine acetabuli modo germinent , tunc maxime serendas ficus .
1 Aequinoctium vernum a . d . VII kal .
April. peragi videtur .
ab eo ad vergiliarum exortum matutinum Caesari significant kal .
April. III non .
April. in Attica vergiliae vesperi occultantur , eaedem postridie in Boeotia , Caesari autem et Chaldaeis nonis , Aegypto Orion et gladius eius incipiunt abscondi .
Caesari VI idus significatur imber librae occasu .
XIIII {XIIII} kal .
Mai. Aegypto suculae occidunt vesperi , sidus vehemens et terra marique {marique} turbidum .
XVI Atticae , xv Caesari continuo quatriduo significat , Assyriae autem XII kal .
hoc est vulgo appellatum sidus Parilicium , quoniam XI kal .
Mai. urbis Romae natalis , quo fere serenitas redditur , claritatem observationi dedit , nimborum argumento hyadas appellantibus Graecis [ eas stellas ] quod nostri a similitudine cognominis Graeci , propter sues inpositum arbitrantes , inperitia appellavere suculas .
Caesari et VIII kal .
notatur dies .
VII kal .
Aegypto haedi exoriuntur , VI Boeotiae et Atticae canis vesperi occultatur , fidicula mane oritur .
v kal .
Assyriae Orion totus absconditur , IIII autem canis .
VI non .
Mai. Caesari suculae matutino exoriuntur et VII id . capella pluvialis , Aegypto autem eodemr die canis vesperi occultatur .
sic fere in VI id . Mai. , qui est vergiliarum exortus , decurrunt sidera .
2 In hoc temporis intervallo xv diebus primis agricolae rapienda sunt quibus peragendis ante aequinoctium non suffecerit , dum sciat inde natam exprobrationem foedam putantium vites per imitationem cantus alitis temporariae , quam cuculum vocant .
dedecus enim habetur obprobriumque {obprobriumque} meritum , falcem ab illa volucre in vite deprehendi , et ob id petulantiae sales , etiam cum primo vere , laudantur , auspicio tamen detestabiles videntur .
adeo minima quaeque in agro naturalibus trahuntur argumentis .
Extremo autem hoc tempore panici miliique {miliique} satio est .
iustum haec seri maturato hordeo .
atque etiam in eodem arvo signum illius maturitati et horum sationi commune lucentes vespere per arva cicindelae — ita appellant rustici stellantes volatus , Graeci vero lampyridas — incredibili benignitate naturae .
1 iam vergilias in caelo notabiles caterva fecerat , non tamen his contenta terrestres fecit alias veluti vociferans : ecur caelum intuearis , agricola ? cur sidera quaeras , rustice ? iam te breviore somno fessum premunt noctes .
ecce tibi inter herbas tuas spargo peculiares stellas easque {easque} vespera et ab opere disiungenti ostendo ac , ne possis praeterire , miraculo sollicito .
videsne {videsne} ut fulgor igni similis alarum conpressu obtegatur , secumque {secumque} {secumque} lucem habeat et nocte ? dedi tibi herbas horarum indices et , ut ne sole quidem oculos tuos a terra avoces , heliotropium ac lupinum circumaguntur cum illo .
cur etiamnum altius spectes ipsumque {ipsumque} caelum scrutere ? habes ante pedes tuos ecce vergilias .
' incertis hae diebus proveniunt durantque {durantque} , sed esse sideris huiusce partum eas certum est .
proinde quisquis aestivos fructus ante illas severit , ipse frustrabitur sese .
hoc intervallo et apicula procedens fabam florere indicat , fabaque {fabaque} florescens eam evocat .
dabitur et aliud finiti frigoris indicium : cum germinare videris morum , iniuriam postea frigoris timere nolito .
2 Ergo opera : taleas olivarum ponere ipsasque {ipsasque} oleas interradere , rigare prata aequinoctii diebus primis , cum herba creverit in festucam , arcere aquas , vineam pampinare — et huic lex sua : cum pampini nil digitos longitudine expleverint ; pampinat una opera iugerum — , segetes iterare .
saritur diebus xx . ab aequinoctio sartura nocere et vineae et segeti existimatur .
et oves lavandi hoc idem tempus est .
3 A vergiliarum exortu significant Caesari postridie arcturi occasus matutinus , III id . Mai. fidiculae exortus , XII kal .
Iun. capella vesperi occidens et in Attica canis .
XI kal .
Caesari Orionis gladius occidere incipit , IIII {IIII} non .
Iun. Caesari et Assyriae aquila vesperi oritur , VII id . arcturus matutino occidit Italiae , IIII delphinus vesperi exoritur .
XVII kal .
lul .
gladius Orionis exoritur , quod in Aegypto post quatriduum .
XI kal .
eiusdem Orionis gladius Caesari occidere incipit .
VIII kal .
vero Iul .
longissimus dies totius anni et nox brevissima solstitium conficiunt .
4 In hoc temporis intervallo vineae pampinantur , curatur ut vinea vetus semel fossa sit , bis novella , oves tondentur , lupinum slercorandi causa vertitur , terra proscinditur , vicia in pabulum secatur , faba metitur , dein cuditur .
Prata circa kal .
Iun. caeduntur , quorum facillima agricolis cura ac minimi inpendii haec de se postulat dici .
relinqui debent in laeto solo vel umido vel riguo , eaque {eaque} aqua pluvia rigari aut publica .
utilissimum , si malae herbae , arare , dein cratire , sarire , florem ex fenilibus atque e praesepibus feno delapsum spargere , priusquam cratiantur , nec primo anno rigari , nec pasci ante secunda fenisecia , ne herbae vellantur obtrituque {obtrituque} hebetentur .
senescunt prata restituique {restituique} debent faba in iis sata vel rapis vel milio , mox insequente anno frumento , rursusque {rursusque} inarata tertio relinqui , praeterea quotiens secta sint siciliri , hoc est quae feniseces praeterierunt secari .
est enim in primis inutile enasci herbas sementaturas .
herba optima in prato trifoli , proxima graminis , pessima nummuli siliquam etiam diram ferentis .
invisa et equisaeti est , a similitudine equinae saetae .
secandi tempus , cum spica deflorescere coepit atque roborari .
secandum , antequam inarescat .
Cato : fenum , inquit , ne sero seces : prius quam se - men {men} maturum sit .
quidam pridie rigant .
ubi non sunt rigua , noctibus roscidis secari melius .
quaedam partes Italiae post messem secant .
5 Fuit hoc quoque maioris inpendii apud priores , Creticis tantum transmarinisque {transmarinisque} cotibus notis nec nisi oleo aciem falcis excitantibus ; igitur cornu propter oleum ad crus ligato fenisex incedebat .
Italia aquarias cotes dedit limae vice imperantes ferro , set aquariae protinus virent .
falcium ipsarum duo genera : Italicum brevius ac vel inter vepres quoque tractabile , Galliarum latifundia maioribus .
. . . conpendia , quippe medias caedunt herbas brevioresque {brevioresque} praetereunt .
Italus fenisex dextra una manu secat .
iustum est una opera in die iugerum desecari , alligarique {alligarique} manipulos Mcc quaterna pondo .
sectum verti ad solem nec nisi siccum construi oportet .
ni fuerit observatum hoc diligenter , exhalare matutino nebulam quandam metas , mox sole accendi et conflagrare certum est .
rursus rigari desecta oportet , ut secetur autumnale fenum , quod vocant cordum .
Interamnae in Umbria quater anno secantur , etiam non rigua ; rigua vero ter plerisque in locis , et postea in ipso pabulo non minus emolumenti est quam e feno .
armentorum ideo cura iumentorumque {iumentorumque} progeneratio suum cuique consilium dabit , opimo maxime quadrigarum quaestu .
1 Solstitium peragi in octava parte cancri et VIII kal .
Iul. diximus .
magnus hic anni cardo , magna res mundi .
in hoc usque a bruma crescunt dies [ creverunt sex mensibus ] , sol ipse ad aquilonem scandens ac per ardua enisus ab ea meta incipit flecti ac degredi ad austrum , aucturus noctes aliis sex mensibus ablaturusque {ablaturusque} diei mensuram .
ex hoc deinde rapiendi convehendique {convehendique} fructus alios atque alios tempus , et praeparandi se contra saevam feramque {feramque} hiemem , decebatque {decebatque} hoc discrimen indubitatis notis signasse naturam .
quam ob rem eas manibus ipsis agricolarum ingessit vertique {vertique} iussit ipsa die folia et esse confecti sideris signum , nec silvestrium arborum remotarumque {remotarumque} , ut in saltus devios montesque {montesque} eundum esset quaerentibus signa , non rursus urbanarum quaeque topiario tantum coluntur , quamquam his et in villa visendis .
vertit oleae ante pedes satae , vertit tiliae ad mille usus petendae , vertit populi albae etiam vitibus nuptae .
adhuc parum est .
' ulmum , inquit , vite dotatam habes : et huius vertam .
pabulo folia eius stringis aut deputas : aspice et tenes sidus .
alia parte caelum respiciunt quam qua spectavere pridie .
salice omnia alligas , humillima arborum , ipse toto capite altior : et huius circumagam .
quid te rusticum quereris ? non stat per me , quo minus caelum intellegas et caelestia scias .
dabo et auribus signum : palumbium utique exaudi gemitus .
transisse solstitium caveto putes , nisi cum incubantem videris palumbem .
' 2 Ab solstitio ad fidiculae occasum VI kal .
Iul. Caesari Orion exoritur , zona autem eius IIII {IIII} non .
Assyriae , Aegypto vero procyon matutino aestuosus , quod sidus apud Romanos non habet nomen , nisi caniculam hanc volumus intellegi , hoc est minorem canem , ut in astris pingitur , ad aestum magno opere pertinens , sicut paulo mox docebimus .
IIII non .
Chaldaeis corona occidit matutino , Atticae Orion totus eo die exoritur .
prid .
id . Iul. Aegyptiis Orion desinit exoriri , XVI kal .
Aug. Assyriae procyon exoritur , dein post triduum fere ubique confessum inter omnes sidus ingens , quod canis ortum vocamus , sole partem primam leonis ingresso .
hoc fit post solstitium XXIII die .
sentiunt id maria et terrae , multae vero et ferae , ut suis locis diximus .
neque est minor ei veneratio quam discriptis in deos stellis , accenditque {accenditque} solem et magnam aestus obtinet causam .
XIII kal .
Aegypto aquila occidit matutino etesiarumque {etesiarumque} prodromi flatus incipiunt , quod Caesar x kal .
sentire Italiam existimavit .
aquila Atticae matutino occidit , III kal .
regia in pectore leonis stella matutino Caesari emergit .
VIII id . Aug. arcturus medius occidit , III id . fidicula occasu suo autumnum inchoat , ut is adnotavit , sed vera ratio id fieri invenit VI id . easdem .
3 In hoc temporis intervallo res summa vitium agitur decretorio uvis sidere illo , quod caniculam appellavimus , unde carbunculare dicuntur ut quodam uredinis carbone exustae .
non conparantur huic malo grandines , procellae quaeque {quaeque} umquam annonae intulere caritatem .
agrorum quippe mala sunt illa , carbunculus autem regionum late patentium , non difficili remedio , nisi calumniari naturam rerum homines quam sibi prodesse mallent .
ferunt Democritum , qui primus intellexit ostenditque {ostenditque} caeli cum terris societatem , spernentibus hanc curam eius opulentissimis civium , praevisa olei caritate futura ex vergiliarum ortu qua diximus ratione ostendemusque {ostendemusque} iam planius , magna tum vilitate propter spem olivae coemisse in toto tractu omne oleum , mirantibus qui paupertatem quietemque {quietemque} doctrinarum ei sciebant in primis cordi esse , atque ut apparuit causa et ingens divitiarum cursus , restituisse mercedem anxiae et avidae dominorum poenitentiae , contentum probavisse opes sibi in facili , cum vellet , fore .
hoc postea Sextius e Romanis sapientiae adsectatoribus Athenis fecit eadem ratione .
tanta litterarum occasio est .
quas equidem miscebo agrestibus negotiis quam potero dilucide atque perspicue .
Plerique dixere rorem inustum sole acri frugibus robiginis causam esse et carbunculi vitibus , quod ex parte falsum arbitror omnemque {omnemque} uredinem frigore tantum constare sole innoxio .
id manifestum fiet adtendentibus .
nam primum omnium non hoc evenire nisi noctibus et ante solis ardorem deprehenditur totumque {totumque} lunari ratione constat , quoniam talis iniuria non fit nisi interlunio plenave {plenave} luna , hoc est praevalente .
utroque enim habitu plena est , ut saepius diximus , sed interlunio omne lumen , quod a sole accepit , caelo regerens .
differentia utriusque habitus magna , sed manifesta .
namque interlunio aestate calidissima est , hieme gelida .
e diverso in plenilunio aestate frigidas facit noctes , hieme tepidas .
causa evidens , sed alia quam redditur a Fabiano Graecisque {Graecisque} auctoribus .
aestate enim interlunio necesse est cum sole proximo nobis circulo currat , igne eius comminus recepto candens , eadem interlunio absit hieme , quoniam abscedit et sol ; item in plenilunio aestivo procul abeat adversa soli , hieme autem ad nos per aestivum circulum accedat .
ergo per se roscida , quotiens alget , infinitum quantum illo tempore cadentes pruinas congelat .
1 Ante omnia autem duo genera esse caelestis iniuriae meminisse debemus : unum quod tempestates vocamus , in quibus grandines , procellae ceteraque {ceteraque} similia intelleguntur , quae cum acciderint , vis maior appellatur .
haec ab horridis sideribus exeunt , ut saepius diximus , veluti arcturo , Orione , haedis .
alia sunt illa , quae silente caelo serenisque {serenisque} noctibus fiunt , nullo sentiente nisi cum facta sunt .
publica haec et magnae differentiae a prioribus , aliis robiginem , aliis uredinem , aliis carbunculum appellantibus , omnibus vero sterilitatem .
de his nunc dicemus a nullo ante nos prodita , priusque {priusque} causas reddemus .
2 Duae sunt praeter lunarem paucisque {paucisque} caeli locis constant .
namque vergiliae privatim attinent ad fructus , ut quarum exortu aestas incipiat , occasu hiems , semestri spatio intra se messes vindemiasque {vindemiasque} et omnium maturitatem conplexae .
est praeterea in caelo qui vocatur lacteus circulus , etiam visu facilis [ huius defluvio velut ex ubere aliquo sata cuncta lactescunt ] duorum siderum observatione , aquilae in septentrionali parte et in austrina caniculae , cuius mentionem suo loco fecimus .
ipse circulus fertur per sagittarium atque geminos , solis centro bis aequinoctialem circulum secans , commissuras eorum optinente hinc aquila illinc canicula .
ideo effectus utriusque ad omnes frugiferas pertinent terras , quoniam in his tantum locis solis terraeque {terraeque} centra congruunt .
igitur horum siderum diebus si purus atque mitis aër genitalem ilium lacteumque {lacteumque} sucum transmisit in terras , laeta adulescunt sata ; si luna qua dictum est ratione roscidum frigus aspersit , admixta amaritudo ut in lacte puerperium necat .
modus in terris huius iniuriae , quem fecit in quacumque convexitate comitatus utriusque causae , et ideo non pariter in toto orbe sentitur , ut nec dies .
aquilam diximus in Italia exoriri a . d . XIII kal .
Ian. , nec patitur ratio naturae quicquam in satis ante eum diem spei esse certae .
si vero interlunium incidat , omnes hibernos fructus et praecoces laedi necesse est .
3 Rudis fuit priscorum vita atque sine litteris .
non minus tamen ingeniosam fuisse in illis observationem apparebit quam nunc esse rationem .
tria namque tempora fructibus metuebant , propter quod instituerunt ferias diesque {diesque} festos , Robigalia , Floralia , Vinalia .
Robigalia Numa constituit anno regni sui XI , quae nunc aguntur a . d . VII kal .
Mai. , quoniam tune {tune} fere segetes robigo occupat .
hoc tempus Varro determinavit sole tauri partem x obtinente , sicut tune {tune} ferebat ratio .
sed vera causa est , quod post dies undeviginti ab aequinoctio verno per id quadriduum varia gentium observatione in IIII kal .
Mai. canis occidit , sidus et per se vehemens et cui praeoccidere caniculam necesse sit .
itaque iidem Floralia IIII kal .
easdem instituerunt urbis anno DXVI ex oraculis Sibyllae , ut omnia bene deflorescerent .
hunc diem Varro determinat sole tauri partem XIIII {XIIII} obtinente .
ergo si in hoc quadriduum inciderit plenilunium , fruges et omnia , quae florebunt , laedi necesse erit .
Vinalia priora , quae ante hos dies sunt VIIII kal .
Mai .
degustandis vinis instituta , nihil ad fructus attinent , nec quae adhuc diximus ad vites oleasque {oleasque} , quoniam earum conceptus exortu vergiliarum incipit a . d . I id . Mai. , ut docuimus .
aliud hoc quadriduum est , quo neque rore sordidas velim — exurit enim frigidum sidus arcturi postridie occidens — , et multo minus plenilunium incidere .
4 IIII {IIII} non .
Iun. iterum aquila exoritur vesperi , decretorio die florentibus oleis vitibusque {vitibusque} , si plenilunium in eum incidat .
equidem et solstitium VIII kal .
Iul. in simili causa duxerim et canis ortum post dies a solstitio XXIII , sed interlunio accidente , quoniam vapore constat culpa acinique {acinique} praecocuntur in callum .
rursus plenilunium nocet a . d . IIII non .
Iul. , cum Aegypto canicula exoritur , vel certe XVI kal .
Aug. , cum Italiae , item XII kal .
Aug. , cum aquila occidit , usque in X kal .
easdem .
extra has causas sunt Vinalia altera , quae aguntur a . d . XIII kal .
Sept. Varro ea fidicula incipiente occidere mane determinat , quod vult initium autumni esse et hune diem festum tempestatibus leniendis institutum .
nunc fidiculam occidere a . d . vi id . Aug. servatur .
5 Intra haec constat caelestis sterilitas , neque negaverim posse ea permutari algentium locorum et aestuantium natura .
set a nobis rationem demonstratam esse satis est ; reliqua observatione cuiusque constabunt .
alterutrum quidem fore in causa , hoc est plenilunium aut interlunium , non erit dubium .
et in hoc mirari benignitatem naturae succurrit : iam primum hanc iniuriam omnibus annis accidere non posse propter statos siderum cursus , nec nisi paucis noctibus anni , idque {idque} quando sit futurum facile nosci ac , ne per omnes menses timeretur , earum quoque lege divisum : aestate interlunia praeterquam biduo secura esse , hieme plenilunia , nec nisi aestivis brevissimisque {brevissimisque} noctibus metui , diebus non idem valere ; praeterea tam facile intellegi , ut formica , minimum animal , interlunio quiescat , plenilunio operetur etiam noctibus ; avem parram oriente sirio ipso die non apparere et donec occidat , e diverso chlorionem prodire ipso die solstitii ; neutrum vero lunae statum noxium esse , ne noctibus quidem nisi serenis et omni aura quiescente , quoniam neque in nube neque in flatu cadunt rores , sic quoque non sine remedio .
sarmenta aut palearum acervos et evulsas herbas fruticesque {fruticesque} per vineas camposque {camposque} , cum timebis , incendito : fumus medebitur hic ; e paleis et contra nebulas auxiliatur , ubi nebulae nocent .
quidam tres cancros vivos cremari iubent in arbustis , ut carbunculus ne noceat ; alii siluri carnem leniter uri a vento , ut per totam vineam fumus dispergatur .
Varro auctor est , si fidiculae occasu , quod est initium autumin {autumin} , uva picta consecretur inter vites , minus nocere tempestates .
Archibius ad Antiochum Syriae regem scripsit , si fictili novo obruatur rubeta rana in media segete , non esse noxias tempestates .
Opera rustica huius intervalli : terram iterare , arbores circumfodere aut , ubi aestuosa regio poscat , adcumulare — germinantia nisi in solo luxurioso fodienda non sunt — , seminaria purgare sarculo , messem hordeaciam facere , aream messi praeparare , Catonis sententia amurca temperatam , creta Vergili operosius .
maiore ex parte aequant tantum et fimo bubulo dilutiore inlinuunt .
id satis ad pulveris remedium videtur .
Messis ipsius ratio varia .
Galliarum latifundis valli praegrandes , dentibus in margine insertis , duabus rotis per segetem inpelluntur , iumento in contrarium iuncto ; ita dereptae in vallum cadunt spicae .
stipulae alibi mediae falce praeciduntur , atque inter duas mergites spica destringitur .
alibi ab radice caeduntur , alibi cum radice velluntur , quique {quique} id faciunt , proscindi ab se obiter agrum interpretantur , cum extrahant sucum .
differentia haec : ubi stipula domos contegunt , quam longissimam servant ; ubi feni inopia , e stramento paleam quaerunt .
panici culmo non tegunt , milii culmum fere inurunt , hordei stipulam bubus gratissimam servant .
panicum et milium singillatimi pectine manuali legunt Galliae .
Messis ipsa alibi tribulis in area , alibi equarum gressibus exteritur , alibi perticis flagellatur .
triticum quo serius metitur , copiosius invenitur ; quo celerius vero , hoc speciosius ac robustius .
lex aptissima : antequam granum indurescat et cum iam traxerit colorem ; oracullum vero : biduo celerius messem facere potius quam biduo serius .
siliginis et tritici eadem ratio in area horreoque {horreoque} .
far , quia difficulter excutitur , convenit cum palea sua condi , et stipula tantum et aristis liberatur .
palea plures gentium pro feno utuntur .
melior ea , quo tenuior minutiorque {minutiorque} et pulveri propior ; ideo optima e milio , proxima ex hordeo , pessima ex tritico , praeterquam iumentis opere laborantibus .
culmum saxosis locis , cum inaruit , baculo frangunt substraturi animalibus .
si palea defecit , et culmus teritur .
ratio haec : maturius desectus , muria dura sparsus , dein siccatus in manipulos convolvitur atque ita pro feno bubus datur .
sunt qui accendant in arvo et stipulas , magno Vergili praeconio .
summa autem eius ratio , ut herbarum semen exurant .
ritus diversos magnitudo facit messium et caritas operarum .
Conexa est ratio frumenti servandi .
horrea operose tripedali crassitudine parietis laterici exaedificari iubent aliqui , praeterea superne impleri nec adflatus admittere aut fenestras habere ullas ; alii ab exortu tantum aestivo aut septentrione , eaque {eaque} sine calce construi , quoniam sit frumento inimicissima ; nam quae de amurca praeciperentur indicavimus .
alibi contra suspendunt granaria lignea co - 302 lumnis et perflari undique malunt , atque etiam a fundo .
alii omnino pendente tabulato extenuari granum arbitrantur et , si tegulis subiaceat , confervescere .
multi ventilare quoque vetant ; curculionem enim non descendere infra quattuor digitos , nec amplius periclitari .
Columella et favonium ventum confecto frumento praedicit , quod miror equidem , siccissimum alioqui .
sunt qui rubeta rana in limine horrei pede e longioribus suspensa invehere iubeant .
nobis referre plurimum tempestivitas condendi videbitur .
nam si parum tostum atque robustum collectum sit aut calidum conditum , vitia innasci necesse est .
Diuturnitatis causae plures : aut in ipsius grani corio , cum est numerosius , ut milio , aut suci pinguedine , qui pro umore sufficiat tantum , ut sesimae , aut amaritudine , ut lupino et cicerculis .
in tritico maxime nascuntur animalia , quoniam spissitate sua concalescit et furfure crasso vestitur .
tenuior hordeo palea , exilis et legumini ; ideo non generant .
faba crassioribus tunicis operitur ; ob hoc effervescit .
quidam ipsum triticum diuturnitatis gratia adspergunt amurca , mille modios quadrantali , alii Chalcidica aut Carica creta aut etiam absinthio .
est et Olynthi ac Cerinthi Euboeae terra , quae corrumpi non sinat .
nec fere condita in spica laeduntur , utilissime tamen servantur in scrobibus , quos siros vocant , ut in Cappadocia ac Threcia et Hispania , Africa , et ante omnia ut sicco solo fiant curatur , mox ut palea substernantur ; praeterea cum spica sua conduntur ita frumenta .
si nullus spiritus penetret , certum est nihil maleficum nasci .
Varro auctor est , sic conditum triticum durare annis L , milium vero C , fabam et legumina in oleariis cadis oblita cinere longo tempore servari .
idem fabam a Pyrrhi regis aetate ins quodam specu Ambraciae usque ad piraticum Pompei Magni bellum durasse annis circiter cCXX .
ciceri tantum nullae bestiolae in horreis innascuntur .
sunt qui urceis cinere substratis et inlitis , acetum habentibus , leguminum acervos superingerant , ita non nasci maleficia credentes , alii qui in salsamentariis cadis gypso inlinant , alii qui lentem aceto laserpiciato respergant siccatamque {siccatamque} oleo unguant .
sed brevissima observatio , quod vitiis carere velis , interlunio legere .
quare plurimum refert , condere quis malit an vendere .
crescente enim luna frumenta grandescunt .
Sequitur ex divisione temporum autumnus a fidiculae occasu ad aequinoctium ac deinde vergiliarum occasum initiumque {initiumque} hiemis .
in his intervallis significant prid .
id . Aug. Atticae equus oriens vespera , Aegypto et Caesari delphinus occidens .
XI kal .
Sept. Caesari et Assyriae stella , quae vindemitor appellatur , exoriri mane incipit vindemiae maturitatem promittens .
eius argumentum erunt acini colore mutati .
Assyriae v kal .
et sagitta occidit et etesiae desinunt .
vindemitor Aegypto nonis exoritur , Atticae arcturus matutino , et sagitta occidit mane .
v id . Sept. Caesari capella oritur vesperi , arcturus vero medius prid .
id . vehementissimo significatu terra marique {marique} per dies quinque .
ratio eius haec traditur : si delphino occidente imbres fuerint , non futuros per arcturum .
signum orientis eius sideris servetur hirundinum abitus ; namque deprehensae intereunt .
XVI kal .
Oct. Aegypto spica , quam tenet virgo , exoritur matutino etesiaeque {etesiaeque} desinunt .
hoc idem Caesari XIIII {XIIII} kal .
, XII Assyriae significant , et XI kal .
Caesari commissura piscium occidens ipsumque {ipsumque} aequinocti sidus VIII kal .
Oct. dein consentiunt , quod est rarum , Philippus , Callippus , Dositheus , Parmeniscus , Conon , Criton , Democritus , Eudoxus IV kal .
Oct. capellam matutino exoriri et III kal .
haedos .
VI non .
Oct. Atticae corona exoritur mane , Asiae et Caesari V heniochus occidit matutino .
IV Caesari corona exoriri incipit , et postridie occidunt haedi vespere .
VIII id . Oct. Caesari fulgens in corona stella exoritur , et VI id . vergiliae vesperi , idibus corona tota .
XVII kal .
Nov .
suculae vesperi exoriuntur .
prid .
kal .
Caesari arcturus occidit et suculae exoriuntur cum sole .
IIII non .
arcturus occidit vesperi .
V id . Nov .
gladius Orionis occidere incipit .
dein III id . vergiliae occidunt .
In his temporum intervallis opera rustica : rapa , napos serere quibus diximus diebus .
vulgus agreste rapa post ciconiae discessum male seri putat , nos omnino post Vulcanalia , et praecocia cum panico , a fidiculae autem occasu viciam , passiolos , pabulum .
hoc silente luna seri iubent .
et frondis praeparandae tempus hoc est .
unus frondator quattuor frondarias fiscinas complere in die iustum habet .
si decrescente luna praeparetur , non putrescit .
aridam colligi non oportet .
Vindemiam antiqui numquam existimavere maturam ante aequinoctium ; iam passim rapi cerno .
quamobrem et huius tempora notis argumentisque {argumentisque} signentur .
leges ita se habent : uvam caldam ne legito , hoc est nimia siccitate ac nisi imber intervenerit .
uvam rorulentam ne legito , hoc est si ros nocturnus fuerit nec prius quam sole discutiatur .
vindemiare incipito , cum ad palmitem pampinus procumbere coeperit aut cum exempto acino ex densitate intervallum non conpleri apparuerit ac iam non augeri acinos .
plurimum refert , si contingat crescente luna vindemiare .
pressura una culleos XX implere debet .
hic est pes iustus .
ad totidem culleos et lacus XX iugeribus unum sufficit torculum .
premunt aliqui singulis , utilius binis , licet magna sit vastitas singulis .
longitudo in his refert , non crassitudo .
spatiosa melius premunt .
antiqui funibus vittisque {vittisque} loreis ea detrahebant et vectibus .
intra c annos inventa Graecanica , mali rugis per cocleam ambulantibus , ab aliis adfixa arboris stella , aliis areas lapidum adtollente secum {secum} arbore , quod maxime probatur .
intra XXII hos annos inventum parvis prelis et minore torculario aedificio , breviore malo in media derecto , tympana inposita vinaceis superne toto pondere urguere et super prela construere congeriem .
hoc et poma colligendi tempus , observato cum aliquod maturitate , non tempestate , deciderit ; hoc et faeces exprimendi , hoc et defrutum coquendi silente luna noctu aut , si interdiu , plena , ceteris diebus aut ante exortum lunae aut post occasum , nec de novella vite aut palustri , nec nisi e matura uva .
si ligno contingatur vas , adustum et fumosum fieri putant .
iustum vindemiae tempus ab aequinoctio ad vergiliarum occasum dies XLIIII. ab eo die oraculum occurrit frigidum picari pro nihilo ducentium .
sed iam et kal .
Ian. defectu vasorum vindemiantes vidi piscinisque {piscinisque} musta condi aut vina effundi priora , ut dubia reciperentur .
hoc non tam saepe proventu nimio evenit quam segnitia aut avaritia insidiantium caritati .
civilis , aequi patrisfamilias modus est annona cuiusque anni uti .
id peraeque etiam lucrosissimum .
reliqua de vinis adfatim dicta sunt , item vindemia facta olivam esse rapiendam et quae ad oleum pertinent quaeque a vergiliarum occasu agi debent .
His quae sunt necessaria adicientur de luna ventisque {ventisque} et praesagiis , ut sit tota sideralis ratio perfecta .
namque Vergilius etiam in numeros lunae digerenda quaedam putavit Democriti secutus ostentationem ; nos legum utilitas , quae in toto opere , in hac quoque movet parte .
Omnia , quae caeduntur , carpuntur , tondentur , innocentius decrescente luna quam crescente fiunt .
stercus nisi decrescente luna ne tangito , maxime autem intermenstrua dimidiaque {dimidiaque} stercorato , verres , iuvencos , arietes , haedos decrescente luna castrato .
ova luna nova supponito .
scrobes luna plena noctu facito .
arborum radices luna plena operito .
umidis locis interlunio serito et circa interlunium quadriduo .
ventilari quoque frumenta ac legumina et condi circa extremam lunam iubent , seminaria , cum luna supra terrain {terrain} sit , fieri , calcari musta , cum luna sub terra , item materias caedi quaeque alia suis locis diximus .
neque est facilior observatio ac iam dicta nobis secundo volumine , sed quod intellegere vel rustici possint : quotiens ab occidente sole cernetur prioribusque {prioribusque} horis noctis lucebit , crescens erit et oculis dimidiata iudicabitur ; cum vero occidente sole orietur ex adverso , ita ut pariter aspiciantur , tum erit plenilunium .
quotiens ab ortu solis orietur prioribusque {prioribusque} noctis horis detrahet lumen et in diurnas extendet , decrescens erit iterumque {iterumque} dimidia ; in coitu vero , quod interlunium vocant , cum apparere desierit .
supra terras autem erit , quamdiu et sol , interlunio et prima toto die , secunda horae noctis unius dex - tante sicilico , ac deinde tertia et usque XV multiplicatis horarum isdem portionibus .
XV tota supra terras nocte erit eademque {eademque} sub terris toto die .
XVI ad primae horae nocturnae dextantem sicilicum sub terra aget easdemque {easdemque} portiones horarum per singulos dies adiciet usque ad interlunium , et quantum primis partibus noctis detraxerit , quod sub terris aget , tantundem novissimis ex die adiciet supra terram .
alternis autem mensibus XXX implebit numeros , alternis vero detrahet singulos .
haec erit ratio lunaris ; ventorum paulo scrupulosior .
Observato solis ortu quocumque die libeat stantibus hora diei sexta sic , ut ortum eum a sinistro umero habeant , contra mediam faciem meridies et a vertice septentrio erit .
qui ita limes per agrum curret , cardo appellabitur .
circumagi deinde melius est , ut umbram suam quisque cernat ; alioquin post hominem erit .
ergo permutatis lateribus , ut ortus illius diei ab dextro umero fiat , occasus a sinistro , tune {tune} erit hora sexta , cum minima umbra contra medium fiet hominem .
per huius mediam longitudinem duci sarculo sulcum vel cultro liniam verbi gratia pedum XX conveniat mediamque {mediamque} mensuram , hoc est in decimo pede , circumscribi circulo parvo , qui vocetur umbilicus .
quae pars fuerit a vertice umbrae , haec erit venti septentrionis .
illo tibi , putator , arborum plagae ne spectent , neve arbusta vineaeve {vineaeve} nisi in Africa , Cyrenis , Aegypto .
illinc flante ne arato , quaeque alia praecipiemus .
quae pars liniae fuerit a pedibus umbrae meridiem spectans , haec ventum austrum dabit , quem a Graecis notum diximus vocari .
illinc flatu veniente materiam vinumque {vinumque} , agricola , ne tractes .
umidus aut aestuosus Italiae est , Africae quidem incendia cum serenitate adfert .
in hunc Italiae palmites spectent , sed non plagae arborum vitiumve {vitiumve} .
hic oleae timeatur vergiliarum quadriduo , hunc caveat insitor calamis gemmisque {gemmisque} inoculator .
de ipsa regionis eius hora praemonuisse conveniat .
frondem medio die , arborator , ne caedito .
cum meridiem adesse senties , pastor , [ aestate ] contrahente se umbra , pecudes a sole in opaca cogito .
cum aestate pasces , in occidentem spectent ante meridiem , post meridiem in orientem ; aliter noxium , sicut hieme et vere in rorulentum educere : [ nec contra septentrionem paveris supra dictum ] cluduntur ita lippiuntque {lippiuntque} ab adflatu et alvo cita pereunt .
qui feminas concipi voles , in hunc ventum spectantes iniri cogito .
Diximus ut in media linia designaretur umbilicus .
per hunc medium transversa currat alia .
haec erit ab exortu aequinoctiali ad occasum aequinoctialem , et limes , qui ita secabit agrum , decumanus vocabitur .
ducantur deinde aliae duae liniae in decussis obliquae , ita ut ab septentrionis dextra laevaque {laevaque} ad austri dextram ac laevam descendant .
omnes per eundem currant umbilicum , omnes inter se pares sint , omnium intervalla paria .
quae ratio semel in quoque agro ineunda erit vel , si saepius libeat uti , e ligno facienda , regulis paribus in tympanum exiguum , sed circinatum adactis .
ratione , qua doceo occurrendum ingeniis quoque inperitorum esse , meridiem excuti placet , quoniam semper idem est , sol autem cotidie ex alio caeli momento quam pridie oritur , ne quis forte ad exortum capiendam putet liniam .
Ita caeli exacta parte quod fuerit liniae caput septentrioni proximum a parte exortiva , solstitialem habebit exortum , hoc est longissimi diei , ventumque {ventumque} aquilonem , borean Graecis dictum .
in hunc ponito arbores vitesque {vitesque} .
sed hoc flante ne arato , frugem ne serito , semen ne iacito .
praestringit animam atque praegelat hic radicibus arborum , quas positurus adferes .
praedoctus esto : alia robustis prosunt , alia infantibus .
— ( Nec sum oblitus in hac parte ventum Graecis poni , quem caecian {caecian} vocant .
sed idem Aristoteles , vir inmensae subtilitatis , qui id ipsum fecit , rationem convexitatis mundi reddit , qua contrarius aquilo Africo flat ) . — nec tamen eum toto anno in praedictis timeto agricola .
mollitur sidere aestate media mutatque {mutatque} nomen — etesias vocatur — ; ergo cum frigidum senties , caveto , ad quaecumque aquilo praedicetur : tanto perniciosior septentrione est .
in hunc Asiae , Graeciae , Hispaniae , maritimae Italiae , Campaniae , Apuliae arbusta vineaeque {vineaeque} spectent .
qui mares concipi voles , in hunc pascito , ut sic ineuntem ineat .
ex adverso aquilonis ab occasu brumali Africus flabit , quem Graeci liba vocant .
in hunc ad coitum cum se pecus circumegerit , feminas conceptas esse scito .
2 Tertia a septentrione linia , quam per latitudinem umbrae duximus et decumanam vocavimus , exortum habebit aequinoctialem ventumque {ventumque} subsolanum , Graecis aphelioten dictum .
in hunc salubribus locis villae vineaeque {vineaeque} spectent .
ipse leniter pluvius tamen est , siccior favonius , ex adverso eius ab aequinoctiali occasu , zephyrus Graecis nominatus .
in hunc spectare oliveta Cato iussit .
hic ver inchoat aperitque {aperitque} terras tenui frigore saluber , hic vites putandi frugesque {frugesque} curandi , arbores serendi , poma inserendi , oleas tractandi ius dabit adflatuque {adflatuque} nutricium exercebit .
quarta a septentrione linia , eadem austro ab exortiva parte proxima , brumalem habebit exortum ventumque {ventumque} volturnum , eurum Graecis dictum , sicciorem et ipsum tepidioremque {tepidioremque} .
in hunc apiaria et vineae Italiae Galliarumque {Galliarumque} spectare debent .
ex adverso volturni flabit corus , ab occasu solstitiali et occasu lateris septentrionis , Graecis dictus argestes , ex frigidissimis et ipse , sicut omnes qui a septentrionis parte spirant .
hic et grandines infert , cavendus et ipse non secus ac septentrio .
volturnus si a serena caeli parte coeperit flare , non durabit in noctem , at subsolanus in maiorem partem noctis extenditur .
quisquis erit ventus , si fervidus sentietur , pluribus diebus permanebit .
aquilonem praenuntiat terra siccescens repente , austrum umescens rore occulto .
Etenim praedicta ventorum ratione , ne saepius eadem dicantur , transire convenit ad reliqua tempestatum praesagia , quoniam et hoc placuisse Vergilio magno opere video , siquidem in ipsa messe saepe concurrere proelia ventorum damnosa imperitis refert .
tradunt eundem Democritum metente fratre eius Damaso ardentissimo aestu orasse , ut reliquae segeti parceret raperetque {raperetque} desecta sub tectum , paucis mox horis saevo imbre vaticinatione adprobata .
quin immo et harundinem non nisi inpendente pluvia seri iubent et fruges insecuturo imbre .
quamobrem et haec breviter attingemus , scrutati maxime pertinentia , primumque {primumque} a sole capiemus praesagia .
Purus oriens atque non fervens serenum diem nuntiat , at hibernam pallidus grandinem .
si et occidit pridie serenus [ et oritur ] , tanto certior fides serenitatis .
concavus oriens pluvias praedicit ; idem ventos , cum ante exorientem eum nubes rubescunt ; quod si et nigrae rubentibus intervenerint , et pluvias ; cum occidentis aut orientis radii videntur coire , pluvias .
si circa occidentem rubesc ent nubes , serenitatem et futuri diei spondent .
si in exortu spargentur partim ad austrum , partim ad aquilonem , pura circa eum serenitas sit licet , pluviam tamen ventosque {ventosque} significabunt ; si in ortu aut in occasu contracti cernentur radii , imbrem .
si in occasu eius pluet aut radii nubem in se trahent , asperam in proximum diem tempestatem significabunt .
cum oriente radii non inlustres eminebunt , quamvis circumdatae nubes non sint , pluviam portendent .
si ante exortum nubes globabuntur , hiemem asperam denuntiabunt ; si ab ortu repellentur et ad occasum abibunt , serenitatem .
si nubes solem circumcludent , quanto minus luminis relinquent , tanto turbidior tempestas erit ; si vero etiam duplex orbis fuerit , eo atrocior .
quod si in exortu aut in occasu fiet , ita ut rubescant nubes , maxima ostendetur tempestas .
si non ambibunt , sed incumbent , a quocumque vento fuerint , eum portendent ; si a meridie , et imbrem .
si oriens cingetur orbe , ex qua parte is se ruperit , expectetur ventus .
si totus defluxerit aequaliter , serenitatem dabit .
si in exortu longe radios per nubes porriget et medius erit inanis , pluviam significabit ; si ante ortum radii se ostendent , aquam et ventum ; si circa occidentem candidus circulus erit , noctis lenem tempestatem ; si nebula , vehementiorem ; si candente sole , ventum ; si ater circulus fuerit , ex qua regione is ruperit se , ventum magnum .
Proxima sint iure lunae praesagia .
quartam eam maxime observat Aegyptus .
si splendens exorta puro nitore fulsit , serenitatem ; si rubicunda , ventos ; si nigra , pluvias portendere creditur in XV . cornua eius obtusa pluviam , erecta et infesta ventos semper significant , quarta tamen maxime .
cornu superius acuminatum septentrionale m atque rigidum illum praesagit ventum , inferius austrum , utraque erecta noctem ventosam .
si quartam orbis rutilus cinget , et ventos et imbres praemonebit .
apud Varronem ita est : Si quarto die luna erit directa , magnam tempestatem in mari praesagiet , nisi si coronam circa se habebit et eam sinceram , quoniam illo modo non ante plenam lunam hiematurum ostendit .
si plenilunio per dimidium pura erit , dies serenos significabit ; si rutila , ventos ; nigrescens imbres .
si caligo orbisve {orbisve} nubium incluserit , ventos , qua se ruperit ; si gemini orbes cinxerint , maiorem tempestatem , et magis , si tres erunt aut nigri , interrupti atque distracti .
nascens luna si cornu superiore obatrato surget , pluvias decrescens dabit ; si inferiore , ante plenilunium ; si in media nigritia illa fuerit , imbrem in plenilunio .
si plena circa se habebit orbem , ex qua parte is maxime splendebit , ex ea ventum ostendet ; si in ortu cornua crassiora fuerint , horridam tempestatem .
si ante quartam non apparuerit vento favonio flante , hiemalis toto mense erit .
si XVI vehementius flammea apparuerit , asperas tempestates praesagiet .
sunt et ipsius lunae VIII articuli , quotiens in angulos solis incidat , plerisque inter eos tantum observantibus praesagia eius , hoc est III , VII , XI , XV , XVII , XXIII , XXVII et interlunium .
Tertio loco stellarum observationem esse oportet .
discurrere hae videntur interdum , ventique {ventique} protinus sequuntur , in quorum parte ita praesagiere .
caelum cum aequaliter totum erit splendidum articulis temporum , quos proposuimus , autumnum serenum praestabit et frigidum .
si ver et aestas non sine refrigerio aliquo transierint , autumnum serenum ac densum minusque {minusque} ventosum facient .
autumni serenitas ventosam hiemem facit .
cum repente stellarum fulgor obscuratur et id neque nubilo nec caligine , pluvia aut graves denuntiantur tempestates .
si volitare plures stellae videbuntur , quo ferentur albescentes , ventos ex is partibus nuntiabunt [ aut ] . si coruscabunt , certos , si id in pluribus partibus fiet , inconstantes ventos et undique .
si stellarum errantium aliquam orbis incluserit , imbrem .
sunt in signo cancri duae stellae parvae aselli appellatae , exiguum inter illas spatium obtinente nubecula , quam praesepia appellant .
haec cum caelo sereno apparere desiit , atrox hiems sequitur .
si vero alteram earum , aquiloniam , caligo abstulit , auster saevit ; si austrinam , aquilo .
arcus cum sunt duplices , pluvias nuntiant , a pluviis serenitatem non perinde certam ; circulus nubis circa sidera aliqua pluviam .
Cum aestate vehementius tonuit quam fulsit , ventos ex ea parte denuntiat , contra si minus tonuit , imbrem .
cum sereno caelo fulgetrae erunt et tonitrua , hiemabit , atrocissime autem , cum ex omnibus quattuor partibus caeli fulgurabit ; cum ab aquilone tantum , in posterum diem aquam portendet ; cum a septentrione , ventum eum .
cum ab austro vel coro aut favonio nocte serena fulgurabit , ventum et imbrem ex isdem regionibus demonstrabit .
tonitrua matutina ventum significant , imbrem meridiana .
Nubes cum sereno in caelum ferentur , ex quacumque parte id fiet , venti expectentur .
si eodem loco globabuntur adpropinquanteque {adpropinquanteque} sole discutientur et hoc ab aquilone fiet , ventos ; si ab austro , imbres portendent .
sole occidente si ex utraque parte eius caelum petent , tempestatem significabunt .
vehementius atrae ab oriente in noctem aquam minantur , ab occidente in posterum diem .
si nubes ut vellera lanae spargentur multae ab oriente , aquam in triduum praesagient .
cum in cacuminibus montium nubes consident , hiemabit .
si cacumina pura fient , disserenabit .
nube gravida candicante , quod vocant tempestatem albam , grando imminebit .
caelo quamvis sereno nubecula quamvis parva flatum procellosum dabit .
Nebulae montibus descendentes aut caelo cadentes vel in vallibus sidentes serenitatem promittent .
Ab his terreni ignes proxime significant .
pallidi namque murmurantesque {murmurantesque} tempestatum nuntii sentiuntur , pluviae etiam , si in lucernis fungi , si flexuose volitet flamma .
ventum nuntiant lumina , cum ex sese flammas elidunt aut vix accenduntur ; item cum in aëno pendente scintillae coacervantur , vel cum tollentibus ollas carbo adhaerescit , aut cum contectus ignis e se favillam discutit scintillamve {scintillamve} emittit , vel cum cinis in foco concrescit et cum carbo vehementer perlucet .
Est et aquarum significatio : mare si tranquillum in portu cursitabit murmurabitve {murmurabitve} intra se , ventum praedic et ; si id hieme , et imbrem ; litora ripaeque {ripaeque} si resonabunt tranquillo , asperam tempestatem , item maris ipsius tranquillo sonitus spumaeve {spumaeve} dispersae aut aquae bullantes .
pulmones marini in pelago plurium dierum hiemem portendunt .
saepe et silentio intumescit inflatumque {inflatumque} altius solito iam intra se esse ventos fatetur .
Et quidam et montium sonitus nemorumque {nemorumque} mugitus praedicunt et sine aura , quae sentiatur , folia ludentia , lanugo populi aut spinae volitans aquisque {aquisque} plumae innatantes , atque etiam in campanis venturam tempestatem praecedens suus fragor .
caeli quidem murmur non dubiam significationem habet .
Praesagiunt et animalia : delphini tranquillo mari lascivientes flatum , ex qua venient parte , item spargentes aquam , iidem turbato tranquillitatem .
lolligo volitans , conchae adhaerescentes , echini adfigentes sese aut harena saburrantes tempestatis signa sunt .
ranae quoque ultra solitum vocales et fulicae matutino clangore , item mergi anatesque {anatesque} pinnas rostro purgantes ventum , ceteraeque {ceteraeque} aquaticae aves concursantes , grues in mediterranea festinantes , mergi , gaviae maria aut stagna fugientes .
grues silentio per sublime volantes serenitatem , sicut noctua in imbre garrula — at sereno tempestatem — , corvique {corvique} singultu quodam latrantes seque {seque} concutientes , si continuabunt , serenum diem ; si vero carptim vocem resorbebunt , ventosum imbrem .
graculi sero a pabulo recedentes hiemem , et albae aves cum congregabuntur et cum terrestres volucres contra aquam clangores dabunt perfundentque {perfundentque} sese , sed maxime cornix , hirundo tam iuxta aquam volitans , ut pinna saepe percutiat , quaeque {quaeque} in arboribus habitant , fugitantes in nidos suos , et anseres continuo clangore intempestivi , ardea in mediis harenis tristis .
Nec mirum aquaticas aut in totum volucres praesagia aëris sentire : pecora exultantia et indecora lascivia ludentia easdem significationes habent , et boves caelum olfactantes seque {seque} lambentes contra pilum , turpesque {turpesque} porci alienos sibi manipulos faeni lacerantes , et apes operantes segniter vel contra industriam suam absconditae , vel formicae concursantes aut ova progerentes , item vermes terreni erumpentes .
Trifolium quoque inhorrescere et folia contra tempestatem subrigere certum est .
nec non et in cibis mensisque {mensisque} nostris vasa , quibus esculentum additur , sudorem repositoriis relinquentia diras tempestates praenuntiant .
