Aquatilium secuntur in medicina beneficia , opifice natura ne in illis quidem cessante et per undas fluctusque {fluctusque} ac reciprocos aestus amniumque {amniumque} rapidos cursus inprobas exercente vires , nusquam potentia maiore , si verum fateri volumus , quippe hoc elementum ceteris omnibus imperat .
terras devorant aquae , flammas necant , scandunt in sublime et caelum quoque sibi vindicant ac nubium obtentu vitalem spiritum strangulant , quae causa fulmina elidit , ipso secum {secum} discordante mundo .
quid esse mirabilius potest aquis in caelo stantibus ? at illae , ceu parum sit in tantam pervenire altitudinem , rapiunt eo secum {secum} piscium examina , saepe etiam lapides , subeuntque {subeuntque} portantes aliena pondera .
eaedem cadentes omnium terra enascentium causa fiunt , prorsus mirabili natura , si quis velit reputare , ut fruges gignantur , arbores fruticesque {fruticesque} vivant , in caelum migrare aquas animamque {animamque} etiam herbis vitalem inde deferre , iusta confessione , omnes terrae quoque vires aquarum esse beneficii .
quapropter ante omnia ipsarum potentiae exempla ponemus .
cunctas enim enu merare quis mortalium queat ? Emicant benigne passimque {passimque} in plurimis terris alibi frigidae , alibi calidae , alibi iunctae , sicut in Tarbellis Aquitanica gente et in Pyrenaeis montibus tenui intervallo discernente , alibi tepidae , egelidae , atque auxilia morborum profitentes et e cunctis animalibus hominum tantum causa erumpentes augent numerum deorum nominibus variis urbesque {urbesque} condunt , sicut Puteolos in Campania , Statiellas in Liguria , Sextias in Narbonensi provincia .
nusquam tamen largius quam in Baiano sinu nec pluribus auxiliandi generibus : aliae sulpuris vi , aliae aluminis , aliae salis , aliae nitri , aliae bituminis , nonnul etiam acida salsave {salsave} mixtura , vapore ipso aliquae prosunt , tantaque {tantaque} est vis , ut balneas calefaciant ac frigidam etiam in soliis fervere cogant .
quae in Baiano Posidianae vocantur , nominee accepto a Claudii Caesaris liberto , obsonia quoque per cocunt .
vaporant et in mari ipso quae Licinii Crassi fuere , mediosque {mediosque} inter fluctus existit aliquid valetudini salutare .
lam generatim nervis prosunt pedibusve {pedibusve} aut coxendicibus , aliae luxatis fractisve {fractisve} , inaniunt alvos , sanant vulnera , capiti , auribus privatim medentur , oculis vero Ciceronianae .
dignum memoratu , villa est ab Averno lacu Puteolos tendentibus inposita litori , celebrata porticu ac nemore , quam vocabat M . Cicero Academiam ab exemplo Athenarum , ibi compositis voluminibus eiusdem nominis , in qua et monumenta sibi instauraverat , ceu vero non et in toto terrarum orbe fecisset .
huius in parte prima exiguo post obitum ipsius Antistio Vetere possidente eruperunt fontes calidi perquam salubres oculis , celebrati carmine Laureae Tulli , qui fuit e libertis eius , ut protinus noscatur etiam ministeriorum haustus ex illa maiestate ingenii .
ponam enim ipsum carmen , ut ubique et non ibi tantum legi queat : Quo tua , Romanae vindex clarissime linguae , silva loco melius surgere iussa viret atque Academiae celebratam nomine villam nunc reparat cultu sub potiore Vetus , hoc etiam apparent lymphae non ante repertae , languida quae infuso lumina rore levant .
nimirum locus ipse sui Ciceronis honori hoc dedit , hac fontes cum patefecit ope , ut , quoniam totum legitur sine fine per orbem , sint plures oculis quae medeantur aquae .
In eadem Campaniae regione Sinuessanae aquae sterilitatem feminarum et virorum insaniam abolere produntur , in Aenaria insula calculosis mederi et quae vocatur Acidula ab Teano Sidicino III p . — haec frigida — , item in Stabiano quae Dimidia vocatur et in Venafrano ex fonte Acidulo .
idem contingit in Velino lacu potantibus , item in Syriae fonte iuxta Taurum montem auctor est M. Varro et in Phrygiae Gallo flumine Callimachus .
sed ibi in potando necessaries modus , ne lymphatos agat , quod in Aethiopia accidere iis , qui e fonte Rubro biberint , Ctesias scribit .
iuxta Romam Albulae aquae volneribus medentur , egelidae hae , sed Cutiliae in Sabinis gelidissimae suctu quodam corpora invadunt , ut prope morsus videri possit , aptissimae stomacho , nervis , universo corpori .
Thespiarum fons conceptus mulieribus repraesentat , item in Arcadia flumen Elatum , custodit autem Linus fons in eadem Arcadia abortusque {abortusque} fieri non patitur .
e diverso in Pyrrha flumen , quod Aphrodisium vocatur , steriles facit .
Lacu Alphio vitiligines tolli Varro auctor est Titiumque {Titiumque} praetura functum marmorei signi faciem habuisse propter id vitium .
Cydnus Ciliciae amnis podagricis medetur , sicut apparet epistula Cassi Parmensis ad M. Antonium .
contra aquarum culpa in Troezene omnium pedes vitia sentiunt .
Tungri civitas Galliae fontem habet insignem plurimis bullis stillantem , ferruginei saporis , quod ipsum non nisi in fine potus intellegitur .
purgat hic corpora , tertianas febres discutit , calculorum vitia .
eadem aqua igne admoto turbida fit ac postremo rubescit .
Leucogaei fontes inter Puteolos et Neapolim oculis et vulneribus medentur .
Cicero in admirandis posuit Reatinis tantum paludibus ungulas iumentorum indurari .
Eudicus in Hestiaeotide fontes duos tradit esse , Ceronam , ex quo bibentes oves nigras fieri , Nelea , ex quo albas , ex utroque varias , Theophrastus Thuriis Crathim candorem facere , Sybarim nigritiam bubus ac pecori , quin et homines sentire differentiam eam ; nam qui e Sybari bibant , nigriores esse durioresque {durioresque} et crispo capillo , qui e Crathi candidos mollioresque {mollioresque} ac porrecta coma .
item in Macedonia qui velint sibi candida nasci , ad Haliacmonem ducere , qui nigra aut fusca , ad Axium .
idem omnia fusca nasci quibusdam in locis dicit et fruges quoque , sicut in Messapis , at in Lusis Arcadiae quodam fonte mures terrestres vivere et conversari .
Erythris Aleos amnis pilos gignit in corporibus .
In Boeotia ad Trophonium deum iuxta flumen Hercynnum e duobus fontibus alter memoriam , alter oblivionem adfert , inde nominibus inventis .
in Cilicia apud oppidum Cescum rivus fluit Nuus , ex quo bibentium subtiliores sensus fieri M . Varro tradit , at in Cea insula fontem esse , quo hebetes fiant , Zamae in Africa , ex quo canorae voces .
— Vinum taedio venire iis , qui ex Clitorio lacu biberint , ait Eudoxus , set Theopompus inebriari fontibus iis , quos diximus , Mucianus Andri e fonte Liberi patris statis diebus septenis eius dei vinum fluere , si auferatur e conspectu templi , sapore in aquam transeunte , Polyclitus Lipari iuxta Solos Ciliciae ungui , Theophrastus hoc idem in Aethiopia eiusdem nominis fonte , Lycos in Indis Oratis fontem esse , cuius aqua lucernae luceant ; idem Ecbatanis traditur .
Theopompus in Scotusaeis lacum esse dicit , qui volneribus medeatur , Iuba in Trogodytis lacum Insanum male - fica vi appellatum ter die fieri amarum salsumque {salsumque} ac deinde dulcem totiensque {totiensque} et nocte , scatentem albis serpentibus vicenum cubitorum ; idem in Arabia fontem exilire tanta vi , ut nullum non pondus inpactum respuat ; Theophrastus Marsyae fontem in Phrygia ad Celaenarum oppidum saxa egerere .
non procul ab eo duo sunt fontes Claeon et Gelon ab effectu Graecorum nominum dicti .
Cyzici fons Cupidinis vocatur , ex quo potantes amorem deponere Mucianus credit .
Cranone est fons calidus citra summum fervorem , qui vino addito triduo calorem potionis custodit in vasis .
sunt et Mattiaci in Germania fontes calidi trans Rhenum , quorum haustus triduo fervet , circa margines vero pumicem faciunt aquae .
Quod si quis fide carere ex his aliqua arbitratur , discat in nulla parte naturae maiora esse miracula , quamquam inter initia operis abunde multa rettulimus .
Ctesias tradit Silan vocari stagnum in Indis , in quo nihil innatet , omnia mergantur ; Caelius apud nos in Averno etiam folia subsidere , Varro aves , quae advolaverint , emori .
contra in Africae lacu Apuscidamo omnia fluitant , nihil mergitur , item in Siciliae fonte Phinthia , ut Apion tradit , et in Medorum lacu puteoque {puteoque} Saturni .
item fluvii fons Limyrae transire solet in loca vicina portendens aliquid ; mirum quoque quod cum piscibus transit .
responsa ab his petunt incolae cibo , quem rapiunt adnuentes , si vero eventum negent , caudis abigunt .
amnis Alcas in Bithynia Bryazum adluit — hoc est et templo et deo nomen — , cuius gurgitem periuri negantur pati velut flammam urentem .
et in Cantabria fontes Tamarici in auguriis habentur .
tres sunt octonis pedibus distantes , in unum alveum coeunt vasto amne .
singuli siccantur duodenis diebus , aliquando vicenis , citra suspicionem ullam aquae , cum sit vicinus illis fons sine intermissione largus .
dirum est non profluere eos aspicere volentibus , sicut proxime Larcio Licinio legato pro praetore post septem dies accidit .
in Iudaea rivus sabbatis omnibus siccatur .
E diverso miracula alia dira .
Ctesias in Armenia fontem esse scribit , ex quo nigros pisces ilico mortem adferre in cibis .
quod et circa Danuvii exortum audivi , done veniatur ad fontem alveo adpositum , ubi finitur id genus piscium , ideoque {ideoque} ibi caput amnis eius intellegit fama .
hoc idem et in Lydia in stagno Nympharum tradunt .
in Arcadia ad Pheneum aqua profluit e saxis Styx appellata , quae ilico necat , ut diximus , sed esse pisces parvos in ea tradit Theophrastus , letales et ipsos , quod non in alio genere mortiferorum fontium .
necare aquas Theopompus et in Thracia apud Cichros dicit , Lycos in Leontinis tertio die quam quis biberit , Varro ad Soracten in fonte , cuius sit latitudo quattuor pedum ; sole oriente eum exundare ferventi similem ; aves , quae degustaverint , iuxta mortuas iacere .
namque et haec insidiosa condicio est , quod quaedam etiam blandiuntur aspectu , ut ad Nonacrim Arcadiae , omnino nulla deterrent qualitate .
hanc putant nimio frigore esse noxiam , utpote cum profluens ipsa lapidescat .
aliter circa Thessalica Tempe , quoniam virus omnibus terrori est , traduntque {traduntque} aëna etiam ac ferrum erodi illa aqua .
profluit , ut indicavimus , brevi spatio , mirumque {mirumque} , siliqua silvestris amplecti radicibus fontem eum dicitur , semper florens purpura .
et quaedam sui generis herba in labris fontis viret .
in Macedonia non procul Euripidis poetae sepulchro duo rivi confluunt , alter saluberrimi potus , alter mortiferi .
In Perperenis fons est , quamcumque rigat , lapideam faciens terram , item calidae aquae in Euboeae Aedepso .
nam quae adit rivus saxa in altitudinem crescunt .
in Eurymenis deiectae coronae in fontem lapideae fiunt .
in Colossis flumen est , quo lateres coniecti lapidei extrahuntur .
in Scyretico metallo arbores , quaecumque flumine adluuntur , saxeae fiunt cum ramis .
destillantes quoque guttae lapide durescunt in antris , conchatis ideo , nam Miezae in Macedonia etiam pendentes in ipsis camaris , at in Corycio cum cecidere , in quibusdam speluncis utroque modo columnasque {columnasque} faciunt , ut in Phausia Cherrhonesi adversae Rhodo in antro magno , etiam discolori aspectu .
et hactenus contenti simus exemplis .
Quaeritur inter medicos , cuius generis aquae sint utilissimae .
stagnantes pigrasque {pigrasque} merito damnant , utiliores quae profluunt existimantes , cursu enim percussuque {percussuque} ipso extenuari atque proficere ; eoque {eoque} miror cisternarum ab aliquis maxime probari .
sed hi rationem adferunt , quoniam levissima sit imbrium , ut quae subire potuerit ac pendere in aëre .
ideo et nives praeferunt nivibusque {nivibusque} etiam glaciem , velut ad infinitum coacta subtilitate ; leviora enim haec esse et glaciem multo leviorem aqua .
horum sententiam refelli interest vitae .
in primis enim levitas illa deprehendi aliter quam sensu vix potest , nullo paene momento ponderis aquis inter se distantibus .
nec levitatis in pluvia aqua argumentum est subisse eam in caelum , cum etiam lapides subire appareat cadensque {cadensque} inficiatur halitu terrae , quo fit ut pluviae aquae sordium plurimum inesse sentiatur citissimeque {citissimeque} ideo calefiat aqua pluvia .
nivem quidem glaciemque {glaciemque} subtilissimum elementi eius videri miror adposito grandinum argumento , e quibus pestilentissimum potum esse convenit .
nec vero pauci inter ipsos e contrario ex gelu ac nivibus insaluberrimos potus praedicant , quoniam exactum sit inde quod tenuissimum fuerit .
minui certe liquorem omnem congelatione deprehenditur et rore nimio scabiem fieri , pruina uredinem , cognatis et nivis causis .
pluvias quidem aquas celerrime putrescere convenit minimeque {minimeque} durare in navigatione .
Epigenes autem aquam , quae septies putrefacta purgata sit , ait amplius non putrescere .
nam cisternas etiam medici confitentur inutiles alvo duritia faucibusque {faucibusque} , etiam limi non aliis inesse plus aut animalium , quae faciunt taedium .
item confitendum habent nec statim amnium utilissimas esse , sicuti nec torrentium ullius , lacusque {lacusque} plurimos salubres .
quaenam igitur et cuius generis aptissimae ? aliae alibi .
Parthorum reges ex Choaspe et Eulaeo tantum bibunt ; eae quamvis in longinqua comitantur illos .
sed horum placere , non quia sint amnes , apparet , quoniam neque e Tigri neque Euphrate neque e multis aliis bibunt .
Limus aquarum vitium est .
si tamen idem amnis anguillis scateat , salubritatis indicium habetur , sicuti frigoris taenias in fonte gigni .
ante omnia autem damnantur amarae et quae sorbentem statim implent , quod evenit Troezene .
nam nitrosas atque salmacidas in desertis Rubrum mare petentes addita polenta utiles intra duas horas faciunt ipsaque {ipsaque} vescuntur polenta .
damnantur in primis quae fonte caenum faciunt quaeque malum colorem bibentibus , refert et si vasa aerea inficiant aut si legumina tarde percocant , si liquatae leniter terram relinquant decoctaeque {decoctaeque} crassis obducant vasa crustis .
est etiamnum vitium non fetidae modo , verum omnino quicquam resipientis , iucundum sit illud licet gratumque {gratumque} et , ut saepe , ad viciniam lactis accedens .
aquam salubrem aëri quam simillimam esse oportet .
unus in toto orbe traditur fons aquae iucunde olentis in Mesopotamia Chabura ; fabulae rationem adferunt , quoniam eo Iuno perfusa sit .
de cetero aquarum salubrium sapor odorve nullus esse debet .
Quidam statera iudicant de salubritate , frustrante diligentia , quando perrarum est ut levior sit aliqua .
certior subtilitas , inter pares meliorem esse quae calefiat refrigereturque {refrigereturque} celerius .
quin et haustam vasis portatis , ne manu pendeant , depositisque {depositisque} in humum tepescere adfirmant .
ex quonam ergo genere maxime probabilis continget ? puteis nimirum , ut in oppidis video constare , sed iis , quibus et exercitationis ratio crebro haustu continget et illa tenuitas colante terra .
salubritati haec satis sunt ; frigori et opacitas necessaria utque {utque} caelum videant .
super omnia una observation — eadem et ad perennitatem pertinet — , ut illa e vado exiliat vena , non e lateribus .
nam ut tactu gelida sit , etiam arte contingit , si expressa in altum aut e sublimi deiecta verberatum corripiat aëra .
in natando quidem spiritum continentibus frigidior sentitur eadem .
Neronis principis inventum est decoquere aquam vitroque {vitroque} demissam in nives refrigerare ; ita voluptas frigoris contingit sine vitiis nivis .
omnem utique decoctam utiliorem esse convenit , item calefactam magis refrigerari , subtilissimo invento .
vitiosae aquae remedium est , si decoquatur ad dimidias partes .
aqua frigida ingesta sistitur sanguis .
aestus in balineis arcetur , si quis ore teneat .
quae sint haustu frigidissimae , non perinde et tactu esse , alternante hoc bono , multi familiari exemplo colligunt .
Clarissima aquarum omnium in toto orbe frigoris salubritatisque {salubritatisque} palma praeconio urbis Marcia est , inter reliqua deum munera urbi tributa .
vocabatur haec quondam Aufeia , fons autem ipse Pitonia .
oritur in ultimis montibus Paelignorum , transit Marsos et Fucinum lacum , Romam non dubie petens .
mox in specus mersa in Tiburtina se aperit , ita novem milibus passuum fornicibus structis perducta .
primus eam in urbem ducere auspicatus est Ancus Marcius , unus e regibus , postea Q . Marcius Rex in praetura , rursusque {rursusque} restituit M. Agrippa .
idem et Virginem adduxit ab octavi lapidis diverticulo duo milia passuum Praenestina via .
iuxta est Herculaneus rivus , quem refugiens Virginis nomen obtinuit .
horum amnium comparatione differentia supra dicta deprehenditur , cum quantum Virgo tactu praestat , tantum praestet Marcia haustu , quamquam utriusque iam pridem urbi periit voluptas , ambitione avaritiaque {avaritiaque} in villas ac suburbana detorquentibus publicam salutem .
Non ab re sit quaerendi aquas iunxisse rationem .
reperiuntur in convallibus maxime et quodam convexitatis cardine aut montium radicibus .
multi septentrionales ubique partes aquosas existimavere , qua in re varietatem naturae aperuisse conveniat .
in Hyrcanis montibus a meridiano latere non pluit ; ideo silvigeri ab aquilonis tantum parte sunt .
at Olympus , Ossa , Parnasus , Appenninus , Alpes undique vestiuntur amnibusque {amnibusque} perfunduntur , aliqui ab austro , sicut in Creta Albi montes .
nihil ergo in his perpetuae observationis iudicabitur .
Aquarum sunt notae iuncus et herba , de qua dictum est , multumque {multumque} alicui loco pectore incubans rana .
salix enim erratica et alnus aut vitex aut harundo aut hedera sponte proveniunt et conrivatione aquae pluviae in locum humiliorem e superioribus defluentis , augurio fallaci , certiore multo nebulosa exhalatione ante ortum solis longius intuentibus , quod quidam ex edito speculantur proni terram adtingente mento .
est et peculiaris aestimatio peritis tantum nota , quam ferventissimo aestu secuntur dieique {dieique} horis ardentissimis , qualis ex quoque loco repercussus splendeat .
nam si terra sitiente umidior sit ille , indubitata spes promittitur .
sed tanta oculorum intentione opus est , ut indolescant .
quod fugientes ad alia experiment decurrunt .
loco in altitudinemn pedum quinque defosso ollisque {ollisque} e figlino opere crudis aut peruncta pelvi aerea lanae vellere cooperto lucernaque {lucernaque} ardente concamarata frondibus , dein terra , si figlinum umidum ruptumve {ruptumve} aut in aere sudor vel lucerna sine defect olei restincta aut etiam vellus lanae madidum reperiatur , non dubie promittunt aquas .
quidam et igni prius excocunt locum , tanto efficaciore vasorum argumento .
Terra vero ipsa promittit candicantibus maculis aut tota glauci coloris .
in nigra enim scaturigines non fere sunt perennes .
figularis creta semper adimit spes , nec amplius puteum fodiunt coria terrae observantes , ut a nigra descendat ordo supra dictus .
aqua semper dulcis in argillosa terra , frigidior in tofo .
namque et hic probatur , dulces enim levissimasque {levissimasque} facit et colando continet sordes .
sabulum exiles limosasque {limosasque} promittit , glarea incertas venas , sed boni saporis , sabulum masculum et harena carbunculus certas stabilesque {stabilesque} et salubres , rubra saxa optimas speique {speique} certissimae , radices montium saxosae et silex hoc amplius rigentes .
oporteat autem fodientibus umidiores adsidue respondere glaebas faciliusque {faciliusque} ferramenta descendere .
depressis puteis sllpurata vel aluminosa occurrentia putearios necant .
experimentum huius periculi est demissa ardens lucerna si extinguatur ; tunc secundum puteum dextra ac sinistra fodiuntur aestuaria , quae graviorem illum halitum recipiant .
fit et sine his vitiis altitudine ipsa gravior aër , quem emendant adsiduo linteorum iactatu eventilando .
cum ad aquam ventum est , sine harenato opus surgit , ne venae obstruantur .
Quaedam aquae vere statim incipiente frigidiores sunt , quarum non in alto origo est — hibernis enim constant imbribus — , quaedam a canis ortu , sicut in Macedoniae Pella utrumque .
ante oppidum enim incipiente aestate frigida est palustris , dein maximo aestu in excelsioribus oppidi riget .
hoc et in Chio evenit simili ratione portus et oppidi .
Athenis Enneacrunos nimbosa aestate frigidior est quam puteus in lovis horto , at ille siccitatibus riget .
maxime autem putei circa arcturum , non ipsa aestate , deficiunt omnesque {omnesque} quatriduo eo subsidunt , iam vero multi hieme tota , ut circa Olynthum , vere primum aquis redeuntibus .
in Sicilia quidem circa Messanam et Mylas hieme in totum inarescunt fontes , aestate exundant amnemque {amnemque} faciunt .
Apolloniae in Ponto fons iuxta mare aestate tantum superfluit et maxime circa canis ortum , parcius , si frigidior sit aestas .
quaedam terrae imbribus sicciores fiunt , velut in Narniensi agro , quod admirandis suis inseruit M. Cicero , siccitate lutum fieri prodens , imbre pulverem .
— Omnis aqua hieme dulcior est , aestate minus , autumno minime , minusque {minusque} per siccitates .
neque aequalis amnium plerumque gustus est magna alvei differentia .
quippe tales sunt aquae , qualis terra , per quam fluunt , qualesve {qualesve} herbarum , quas lavant , suci .
ergo iidem amnes parte aliqua reperiuntur insalubres .
mutant saporem et influentes rivi , ut Borysthenen , victique {victique} diluuntur .
aliqui vero et imbre mutantur .
ter accidit in Bosporo , ut salsi deciderent necarentque {necarentque} frumenta , totiens et Nili rigua pluviae amara fecere , magna pestilentia Aegypti .
Nascuntur fontes decisis plerumque silvis , quos arborum alimenta consumebant , sicut in Haemo obsidente Gallos Cassandro , cum valli gratia silvas cecidissent .
plerumque vero dannosi torrentes conrivantur detracta collibus silva continere nimbos ac digerere consueta .
et coli moverique {moverique} terrain {terrain} callumque {callumque} summae cutis solvi aquarum interest .
proditur certe in Creta expugnato oppido , quod vocabatur Arcadia , cessasse fontes amnesque {amnesque} , qui in eo situ multi erant , rursus condito post sex annos emersisse , ut quaeque coepissent partes coli .
terrae quoque motus profundunt sorbentque {sorbentque} aquas , sicut circa Pheneum Arcadiae quinquies accidisse constat .
sic et in Coryco monte amnis erupit posteaque {posteaque} coeptus est coli .
illa mutatio mira , cuius causa nulla evidens apparet , sicut in Magnesia e calida facta frigida , salis non mutato sapore , et in Caria , ubi Neptuni templum est , amnis , qui fuerat ante dulcis , mutatus in salem est .
et illa miraculi plena , Arethusam Syracusis fimum redolere per Olympia , verique {verique} simile , quoniam Alpheus in eam insulam sub maria permeet .
Rhodiorum fons in Cherroneso nono anno purgamenta egerit .
mutantur et colores aquarum , sicut Babylone lacus aestate rubras habet diebus XI et Borysthenes statis temporibus caeruleus fertur , quamquam omnium aquarum tenuissimus ideoque {ideoque} innatans Hypani , in quo et illud mirabile , austris flantibus superiorem Hypanim fieri .
sed tenuitatis argumentum et aliud est , quod nullum halitum , non modo nebulam , emittat .
qui volunt diligentes circa haec videri , dicunt aquas graviores post brumam fieri .
Ceterum a fonte duci fictilibus tubis utilissimum est crassitudine binum digitorum , commissuris pyxidatis ita , ut superior intret , calce viva ex oleo levigatis .
libramentum aquae in centenos pedes sicilici minimum erit , si cuniculo veniet , in binos actus lumina esse debebunt .
quam surgere in sublime opus fuerit , plumbo veniat .
subit altitudinem exortus sui .
si longiore tractu veniet , subeat crebro descendatque {descendatque} , ne libramenta pereant .
fistulas denum pedum longitudinis esse legitimum est et , si quinariae erunt , sexagena pondo pendere , si octonariae , centena , si denariae , centena vicena ac deinde ad has portiones .
denaria appellatur cuius lamnae latitudo , antequam curvetur , digitorum X est , dimidioque {dimidioque} eius quinaria .
in anfractu omni collis quinariam fieri , ubi dometur impetus , necessarium est , item castella , prout res exiget .
Homerum calidorum fontium mentionem non fecisse demiror , cum alioqui lavari calida frequenter induceret , videlicet quia medicina tune {tune} non erat haec , quae nunc aquarum perfugio utitur .
est autem utilis sulpurata nervis , aluminata paralyticis aut simili modo solutis , bituminata aut nitrosa , qualis Cutilia est , bibendo itaque purgationibus .
plerique in gloria ducunt plurimis horis perpeti calorem earum , quod est inimicissimum , namque paulo diutius quam balineis uti oportet ac postea frigida dulci , nec sine oleo discedentes , quod vulgus alienum arbitratur , idcirco non alibi corporibus magis obnoxiis , quippe et vastitate odoris capita replentur et frigore infestantur sudantia , reliqua corporum parte mersa .
similis error quam plurimo potu gloriantium , vidique {vidique} iam turgidos bibendo in tantum , ut anuli integerentur cute , cum reddi non posset hausta multitudo aquae .
nec hoc ergo fieri convenit sine crebro salis gustu .
utuntur et caeno fontium ipsorum utiliter , sed ita , si inlitum sole inarescat .
nec vero omnes , quae sint calidae , medicatas esse credendum , sicut in Segesta Siciliae , Larisa Troade , Magnesia , Melo , Lipara .
nec decolor species aeris argentive {argentive} , ut multi existimavere , medicaminum argumentum est , quando nihil eorum in Patavinis fontibus , ne odoris quidem differentia aliqua deprehendetur .
Medendi modus idem et in marinis erit , quae calefiunt ad nervorum dolores , feruminanda a fracturis ossa , contusa , item corpora siccanda , qua de causa et frigido mari utuntur .
praeterea est alius usus multiplex , principalis vero navigandi phthisi adfectis , ut diximus , aut sanguine egesto , sicut proxime Annaeum Gallionem fecisse post consulatum meminimus .
neque enim Aegyptus propter se petitur , sed propter longinquitatem navigandi .
quin et vomitiones ipsae instabili volutatione commotae plurimis morbis capitis , oculorum , pectoris medentur omnibusque {omnibusque} , propter quae helleborum bibitur .
aquam vero maris per sese efficaciorem discutiendis tumoribus putant medici , si illa decoquatur hordeacia farina , ad parotidas .
emplastris etiam , maxime albis , et malagmatis miscent ; prodest et infusa crebro ictu .
bibitur quoque , quamvis non sine iniuria stomachi , ad purganda corpora bilemque {bilemque} atram aut sanguinem concretum reddendum alterutra parte .
quidam et in quartanis dedere eam bibendam et in tenesmis articulariisque {articulariisque} morbis adservatam in hoc ut vetustate virus deponentem , aliqui decoctam , omnes ex alto haustam nullaque {nullaque} dulcium mixtura corruptam .
in quo usu praecedere vomitum volunt .
tunc quoque acetum aut vinum et aquam miscent .
qui puram dedere , raphanos supermandi ex mulso aceto iubent , ut ad vomitiones revocent .
clysteribus quoque marinam infundunt tepefactam .
testium quidem tumores fovendo non aliud praeferunt , item pernionum vitio ante ulcera , simili modo pruritibus , psoris et lichenum curationi .
lendes quoque et taetra capitis animalia hac curantur .
et liventia reducit eadem ad colorem .
in quibus curationibus post marinam aceto calido fovere plurimum prodest .
quin et ad ictus venenatos salutaris intellegitur , ut phalangiorum et scorpionum , et ptyade aspide respersis ; calida autem in his adsumitur .
suffitur eadem cum aceto capitis doloribus .
tormina quoque et choleras calida infusa clysteribus sedant .
difficilius perfrigescunt marina calefacta .
mammas sororientes , praecordia maciemque {maciemque} corporis piscinae maris corrigunt , aurium gravitatem , capitis dolores cum aceto ferventium vapor .
rubiginem ferro marinae celerrime exterunt , pecorum quoque scabiem sanant lanasque {lanasque} emolliunt .
Nec ignoro haec mediterraneis supervacua videri posse .
verum et hoc cura providit inventa ratione , qua sibi quisque aquam maris faceret .
illud in ea ratione mirum , si plus quam sextarius salis in IIII sextarios aquae mergatur , vinci aquam salemque {salemque} non liquari .
cetero sextarius salis cum III aquae sextariis salsissimi maris vim et naturam implet .
moderatissimum autem putant supra dictam aquae mensuram octonis cyathis salis temperari , quoniam ita et nervos excalefaciat et corpus non exasperet .
Inveteratur et quod vocant thalassomeli aequis portionibus maris , mellis , imbris .
ex alto et ad hunc usum advehunt fictilique {fictilique} vaso et picato condunt .
prodest ad purgationes maxime sine stomachi vexatione et sapore grato et odore .
— Hydromeli quoque ex imbre puro cum melle temperabatur quondam , quod daretur adpetentibus vini aegris veluti innocentiore potu , damnatum iam multis annis , isdem vitiis quibus vinum nec isdem utilitatibus .
— Quia saepe navigantes defectu aquae dulcis laborant , haec quoque subsidia demonstrabimus .
expansa circa navem vellera madescunt accepto halitu maris , quibus dulcis umor exprimitur , item demissae reticulis in mare concavae e cera pilae vel vasa inania opturata dulcem intra se colligunt umorem .
nam in terra marina aqua argilla percolata dulcescit .
Luxata corpora et hominum et quadrupedum natando in cuius libeat generis aqua facillime in artus redeunt .
— Est et in metu peregrinantium ut temptent valitudinem aquae ignotae .
hoc cavent e balineis egressi static frigidam suspectam hauriendo .
— Muscus , qui in aqua fuerit , podagris inlitus prodest , idem oleo admixto talorum dolori tumorique {tumorique} .
spuma aquae adfrictu verrucas tollit , nec non harena litorum maris , praecipue tennis et sole candens ; in medicina est siccandis corporibus coopertis hydropicorum aut rheumatismos sentientium .
Et hactenus de aquis , nunc de aquatilibus .
ordiemur autem , ut in reliquis , a principalibus eorum , quae sunt salsa ac spongea .
Sal omnis aut fit aut gignitur , utrumque pluribus modis , sed causa gemina , coacto umore vel siccato .
siccatur in lacu Tarentino aestivis solibus , totumque {totumque} stagnum in salem abit , modicum alioqui , altitudine genua non excedens , item in Sicilia in lacu , qui Cocanicus vocatur , et alio iuxta Gelam .
horum extremitates tantum inarescunt , sicut in Phrygia , Cappadocia , Aspendi , ubi largius coquitur et usque ad medium .
aliud etiam in eo mirabile , quod tantundem nocte subvenit , quantum die auferas .
omnis e stagnis sal minutus atque non glaeba est .
aliud genus ex aquis maris sponte gignitur spuma in extremis litoribus ac scopulis relicta .
hic omnis rore densatur , et est acrior qui in scopulis invenitur .
sunt etiamnum naturales differentiae tres .
namque in Bactris duo lacus vasti , alter ad Scythas versus , alter ad Arios , sale exaestuant , sicut ad Citium in Cypro et circa Memphin extrahunt e lacu , dein sole siccant .
sed et summa fluminum densantur in salem , amne reliquo veluti sub gelu fluente , ut apud Caspias portas quae salis flumina appellantur , item circa Mardos et Armenios .
praeterea et apud Bactros amnes Ochus et Oxus ex adpositis montibus deferunt salis ramenta .
sunt et in Africa lacus , et quidem turbidi , salem ferentes .
ferunt quidem et calidi fontes , sicut Pagasaei .
et hactenus habent se genera ex aquis sponte provenientia .
sunt et montes nativi salis , ut in Indis Oromenus , in quo lapicidinarum modo caeditur renascens , maiusque {maiusque} regum vectigal ex eo est quam ex auro atque margaritis .
effoditur et e terra , ut palam est umore densato , in Cappadocia .
ibi quidem caeditur specularium lapidum modo ; pondus magnum glaebis , quas micas vulgus appellat .
Gerris Arabiae oppido muros domosque {domosque} massis salis faciunt aqua feruminantes .
invenit et iuxta Pelusium Ptolemaeus rex , cum castra faceret .
quo exemplo postea inter Aegyptum et Arabiam etiam squalentibus locis coeptus est inveniri detractis harenis , qualiter et per Africae sitientia usque ad Hammonis oraculum , is quidem crescens cum luna noctibus .
nam et Cyrenaici tractus nobilitantur Hammoniaco et ipso , quia sub harenis inveniatur , appellato .
similis est colore alumini , quod schiston vocant , longis glaebis neque perlucidis , ingratus sapore , sed medicinae utilis .
probatur quam maxime perspicuus , rectis scissuris .
insigne de eo proditur , quod levissimus intra specus suos in lucem universam prolatus vix credibili pondere ingravescat .
causa evidens , cuniculorum spiritu madido sic adiuvante molientes , ut adiuvant aquae .
adulteratur Siculo , quem Cocanicum appellavimus , nec non et Cyprio mire simili .
in Hispania quoque citeriore Egelestae caeditur glaebis paene translucentibus , cui iam pridem palma a plerisque medicis inter omnia salis genera perhibetur .
omnis locus , in quo reperitur sal , sterilis est nihilque {nihilque} gignit .
et in totum sponte nascens intra haec est .
Facticii varia genera .
volgaris plurimusque {plurimusque} in salinis mari adfuso non sine aquis dulcibus riguis , sed imbre maxime iuvante ac super omnia sole multo .
. . . que , aliter non inarescens .
Africa circa Uticam construit acervos salis ad collium speciem , qui ubi sole lunaque {lunaque} induruere , nullo umore liquescunt vixque {vixque} etiam ferro caeduntur .
fit tamen et in Creta sine riguis mare in salinas iufundentibus et circa Aegyptum ipso mari influente in solum , ut credo , Nilo sucosum .
fit et puteis in salinas ingestis .
prima densatio Babylone in bitumen liquidum cogitur oleo simile , quo et in lucernis utuntur .
hoc detracto subest sal .
et in Cappadocia e puteis ac fonte aquam in salinas ingerunt .
in Chaonia excocunt aquam e fonte refrigerandoque {refrigerandoque} salem faciunt inertem nec candidum .
Galliae Germaniaeque {Germaniaeque} ardentibus lignis aquam salsam infundunt ; Hispaniae quadam sui parte e puteis hauriunt muriam appellantes .
illi quidem et lignum referre arbitrantur .
quercus optima , ut quae per se cinere sincero vim salis reddat , alibi corylus laudatur .
ita infuso liquore salso arbor etiam in salem vertitur .
quicumque ligno confit sal niger est .
Apud Theophrastum invenio Umbros harundinis et iunci cinerem decoquere aqua solitos , done exiguum superesset umoris .
quin et e muria salsamentorum recoquitur iterumque {iterumque} consumpto liquore ad naturam suam redit , vulgo e menis iucundissimus .
Marinorum maxume laudatur Cyprius a Salamine , at e stagnis Tarentinus ac Phrygius , qui Tattaeus vocatur .
hi duo oculis utiles .
e Cappadocia qui in laterculis adfertur , cutis nitorem dicitur facere .
magis tamen extendit is , quem Citium appellavimus , itaque a partu ventrem eo cum melanthio inlinunt .
salsissimus sal qui siccissimus , suavissimus omnium Tarentinus atque candidissimus , set de cetero fragilis qui maxime candidus .
pluvia dulcescit omnis , suaviorem tamen rores faciunt , sed copiosum aquilonis flatus .
austro non nascitur .
flos salis non fit nisi aquilonibus .
in igni nec crepitat nec exilit Tragasaeus neque Acanthius , ab oppido appellatus , nec ullius spuma aut ramentum tenuius .
Agrigentinus ignium patiens ex aqua exilit .
sunt et colorum differentiae .
rubet Memphi , rufus est circa Oxum , Centuripis purpureus , circa Gelam in eadem Sicilia tanti splendoris , ut imaginem recipiat .
in Cappadocia crocinus effoditur , tralucidus et odoratissimus .
ad medicinae usus antiqui Tarentinum maxime laudabant , ab hoc quemcumque e marinis , ex eo genere spumeum praecipue , iumentorum vero et boum oculis Tragasaeum et Baeticum .
ad opsonium et cibum utilior quisquis facile liquescit , item umidior , minorem enim amaritudinem habent , ut Atticus et Euboicus .
servandis carnibus aptior acer et siccus , ut Megaricus .
conditur etiam odoribus additis et pulmentarii vicem implet , excitans aviditatem invitansque {invitansque} in omnibus cibis ita , ut sit peculiaris ex eo intellectus inter innumera condimenta , item in mandendo quaesitus garo .
quin et pecudes armentaque {armentaque} et iumenta sale maxime sollicitantur ad pastus , multo tum largiore lacte multoque {multoque} gratiore etiam in caseo dote .
ergo , Hercules , vita humanior sine sale non quit degere , adeoque {adeoque} necessarium elementum est , uti transient intellectus ad voluptates animi quoque eximias .
sales appellantur , omnisque {omnisque} vitae lepos et summa hilaritas laborumque {laborumque} requies non alio magis vocabulo constat .
honoribus etiam militiaeque {militiaeque} interponitur salariis inde dictis , magna apud antiquos et auctoritate , sicut apparet ex nomine Salariae viae , quoniam illa salem in Sabinos portari convenerat .
Ancus Marcius rex salis modios VI in congiario dedit populis et salinas primus instituit .
Varro etiam pulmentarii vice usos veteres auctor est , et salem cum pane esitasse eos proverbio apparet .
maxime tamen in sacris intellegitur auctoritas , quando nulla conficiuntur sine mola salsa .
Salinarum sinceritas summam fecit suam differentiam quadam favilla salis , quae levissima ex eo est et candidissima .
appellatur et flos salis , in totum diversa res umidiorisque {umidiorisque} naturae et crocei coloris aut rufi , veluti rubigo salis , odore quoque ingrato ceu gari dissentiens a sale , non modo a spuma .
Aegyptus invenit , videturque {videturque} Nilo deferri .
et fontibus tamen quibusdam innatat .
optimum ex eo quod olei quandam pinguitudinem reddit ; est enim etiam in sale pinguitudo , quod miremur .
adulteratur autem tinguiturque {tinguiturque} rubrica aut plerumque testa trita , qui fucus aqua deprehenditur diluente facticium colorem , cum verus ille non nisi oleo resolvatur et unguentarii propter colorem eo maxime utantur .
canitia in vasis summa est , media vero pars umidior , ut diximus .
floris natura aspera , excalfactoria , stomacho inutilis , sudorem ciet , alvum solvit in vino et aqua , acopis et zmecticis utilis .
detrahit et ex palpebris pilos .
ima faecis concutiuntur , ut croci color redeat .
Praeter haec etiamnum appellatur in salinis salsugo , ab aliis salsilago , tota liquida , a marina aqua salsiore vi distans .
— Aliud etiamnum liquoris exquisiti genus , quod garum vocavere , intestinis piscium ceterisque {ceterisque} , quae abicienda essent , sale maceratis , ut sit illa putrescentium sanies .
hoc olim conficiebatur ex pisce , quem Graeci garon vocabant , capite eius usto suffitu extrahi secundas monstrantes , nunc e scombro pisce laudatissimum in Carthaginis spartariae cetariis — sociorum id appellatur — , singulis milibus nummum permutantibus congios fere binos .
nee liquor ullus paene praeter unguenta maiore in pretio esse coepit , nobilitatis etiam gentibus .
scombros et Mauretania Baeticaeque {Baeticaeque} etiam Carteia ex oceano intrantes capiunt , ad nihil aliud utiles .
laudantur et Clazomenae garo Pompeique {Pompeique} et Leptis , sicut muria Antipolis ac Thurii , iam vero et Delmatia .
— Vitium huius est allex atque inperfecta nec colata faex .
coepit tamen et privatim ex inutili pisciculo minimoque {minimoque} confici .
apuam nostri , aphyen Graeci vocant , quoniam is pisciculus e pluvia nascatur .
Foroiulienses piscem , ex quo faciunt , lupum appellant .
transiit deinde in luxuriam , creveruntque {creveruntque} genera ad infinitum , sicuti garun ad colorem mulsi veteris adeoque {adeoque} suavitatem dilutum , ut bibi possit .
aliud vero est castimoniarum superstitioni etiam sacrisque {sacrisque} ludaeis dicatum , quod fit e piscibus squama carentibus .
sic allex pervenit ad ostreas , echinos , urticas maris , mullorum iocinera , innumerisque {innumerisque} generibus ad sapores gulae coepit sal tabescere .
Haec obiter indicata sint desideriis vitae .
et ipsa tamen non nullius usus in medendo .
namque et allece scabies pecoris sanlatur infusa per cutem incisam , et contra canis morsus draconisve {draconisve} marini prodest , in linteolis autem concerptis inponitur , et garo ambusta recentia sanantur , si quis infundat ac non nominet garum .
contra canum quoque morsus prodest maximeque {maximeque} crocodili et ulceribus , quae serpunt , aut sordidis .
oris quoque et aurium ulceribus aut doloribus mirifice prodest .
muria quoque sive illa salsugo spissat , mordet , extenuat , siccat , dysintericis utilis , etiam si nome intestina corripiat , ischiadicis , coeliacis veteribus infunditur .
fotu quoque apud mediterraneos aquae marinae vicem pensat .
Salis natura per se ignea est et inimica ignibus , fugiens eos , omnia erodens , corpora vero adstringens , siccans , adligans , defuncta etiam a putrescendi tabe vindicans , ut durent ea per saecula , in medendo vero mordens , adurens , repurgans , extenuans , dissolvens , sto - - macho tantum inutilis , praeterquam ad excitandam aviditatem .
adversus serpentium morsus cum origano , melle , hysopo , contra cerasten cum origano et cedria aut pice aut melle auxiliatur , contra scolopendras ex aceto pots , adversus scorpionum ictus cum quarta parte lini seminis et oleo vel aceto inlitus , adversus crabrones vero et vespas similiaque {similiaque} ex aceto , ad heterocranias capitisque {capitisque} ulcera et pusulas papulasve {papulasve} et incipientes verrucas cum sebo vitulino , item oculorum remediis et ad excrescentes ibi carnes totiusque {totiusque} corporis pterygia , sed in oculis peculiariter , ob id collyriis emplastrisque {emplastrisque} additus — ad haec maxime probatur Tattaeus aut Caunites — , ex ictu vero suffusis cruore oculis suggillatisque {suggillatisque} cum murra pari pondere ac melle aut cum hysopo ex aqua calida , utque {utque} foveantur salsugine — ad haec Hispaniensis eligitur — , contraque {contraque} suffusiones oculorum cum lacte in coticulis teritur , privatim suggillationibus in linteolo involutus crebroque {crebroque} ex aqua ferventi inpositus , ulceribus oris manantibus in linteolo concerpto , gingivarum tumori infricatus et contra scabritiem linguae fractus comminutusque {comminutusque} .
aiunt dentes non erodi nec putrescere , si quis cotidie mane ieiunus salem contineat sub lingua , donee liquescat .
lepras idem et furunculos et lichenas et psoras emendat cum passa uva exempto eius ligno et sebo bubulo atque origano ac fermento vel pane ; maxime Thebaicus ad haec et pruritus eligitur .
tonsillis et uvis cum melle prodest quicumque , ad anginas hoc amplius cum oleo et aceto eodem tempore extra faucibus inlitus cum pice liquida .
emollit et alvum vino mixto , innoxie et taeniarum genera pellit in vino potus .
aestus balnearum convalescentes ut tolerare possint , linguae subditus praestat .
nervorum dolores , maxime circa umeros et renes , in saccis aqua ferventi crebro candefactus levat , column {column} torminaque {torminaque} et coxarum dolores potus et in isdem saccis inpositus candens , podagras cum farina ex melle et oleo tritus , ibi maxime usurpanda observatione , quae totiscorporibus nihil esse utilius sale et sole dixit .
utique cornea videmus corpora piscatorum , sed hoc praecipuum iudicatur in podagris .
tollit et clavos pedum , item perniones .
ambustis ex oleo inponitur aut commanducatus pusulasque {pusulasque} reprimit , ignibus vero sacris , ulceribus , quae serpant , ex aceto aut hysopo , carcinomatis cum uva taminia , phagedaenis ulcerum tostus cum farina hordei , superinposito linteolo madente vino .
morbo regio laborantes , donee sudent ad ignem , contra puritus , quos sentiunt , ex oleo et aceto infricatus iuvat , fatigatos ex oleo .
multi et hydropicos sale curavere fervoresque {fervoresque} febrium cum oleo perunxere et tussim veterem linctu eius discussere , clysteribus infudere ischiadicis , ulcerum excrescentibus vel putrescentibus inposuere , crocodilorum morsibus ex aceto in linteolis ita , ut battuerentur ante his ulcera .
bibitur et contra opium ex aceto mulso , luxatis inponitur cum farina et melle , item extuberationibus .
dentium dolori cum aceto fotus et inlitus cum resina prodest .
ad omnia autem spuma salis iucundior utiliorque {utiliorque} .
sed quicumque sal acopis additur ad excalfactiones , item zmegmatis ad extendendam cutem levandamque {levandamque} .
pecorum quoque scabiem et boum inlitus tollit datusque {datusque} lingendus et oculis iumentorum inspuitur .
haec de sale dicta sint .
Non est differenda et nitri natura , non multum a sale distans et eo diligentius dicenda , quia palam est medicos , qui de eo scripserunt , ignorasse naturam nec quemquam Theophrasto diligentius tradidisse .
Exiguum fit apud Medos canescentibus siccitate convallibus , quod vocant halmyraga , minus etiam in Thracia iuxta Philippos , sordidum terra , quod appellant agrium .
nam quercu cremata numquam multum factitatum est et iam pridem in totum omissum .
aquae vero nitrosae plurimis locis reperiuntur , sed sine viribus densandi .
optimum copiosumque {copiosumque} in Clitis Macedoniae , quod vocant Chalestricum , candidum purumque {purumque} , proximum sali .
lacus est nitrosus exiliente e medio dulci fonticulo .
ibi fit nitrum circa canis ortum novenis diebus totidemque {totidemque} cessat ac rursus innatat et deinde cessat .
quo apparet soli naturam esse , quae gignat , quoniam compertum est nec soles proficere quicquam , cum cesset , nec imbres .
mirum et illud , scatebra fonticuli semper emicante lacum neque augeri neque effuere .
iis autem diebus , quibus gignitur , si fuere imbres , salsius nitrum faciunt , aquilones deterius quia validius commovent limum .
Et hoc quidem nascitur , in Aegypto autem conficitur , multo abundantius , sed deterius , nam fuscum lapidosumque {lapidosumque} est .
fit paene eodem modo quo sal , nisi quod salinis mare infundunt , Nilum autumno nitrariis .
hae accedente Nilo rigantur , decedente madent suco nitri XL diebus continuis , non ut in Macedonia statis .
si etiam imbres ad fuerunt , minus e flumine addunt , statimque {statimque} ut densar coeptum est , rapitur , ne resolvatur in nitrariis .
hic quoque olei natura intervenit , ad scabiem animalium utilis ipsum autem conditum in acervis durat .
mirum in lacu Ascanio et quibusdam circa Chalcida fontibus summas aquas dulces esse potarique {potarique} , inferiores nitrosas .
— In nitro optimum quod tenuissimum , et ideo spuma melior , ad aliqua tamen sordidum , tamquam ad inficiendas purpuras tincturasque {tincturasque} omnes .
magnus et vitro usus , qui dicetur suo loco .
— Nitrariae Aegypti circa Naucratim et Memphin tantum solebant esse , circa Memphin deteriores .
nam et lapidescit ibi in acervis , multique {multique} sunt cumuli ea de causa saxei .
faciunt ex his vasa nec non et frequenter liquatum cum sulpure coquentes .
in carnibus quoque , quas inveterari volunt , illo nitro utuntur .
sunt ibi nitrariae , in quibus et rufum exit a colore terrae .
Spumam nitri , quae maxime laudatur , antiqui negabant fieri , nisi cum ros cecidisset praegnantibus nitrariis , sed nondum parientibus ; itaque non fieri incitatis , etiamsi caderet .
alii acervorum fermento gigni existimavere .
proxima aetas medicorum aphronitrum tradidit in Asia colligi in speluncis molibus destillans — specs eos colligas vocant — , dein siccari sole .
optimum putatur Lydium ; probatio , ut sit minime ponderosum et maxime friabile , colore paene purpureo .
hoc in pastillis adfertur , Aegyptium in vasis picatis , ne liquescat ; vasa quoque ea sole inarescentia perficiuntur .
Nitri probatio , ut sit tenuissimum et quam maxime spongeosum fistulosumque {fistulosumque} .
adulteratur in Aegypto calce , deprehenditur gustu .
sincerum enim statim resolvitur , adulteratum pungit calce et aspersum reddit odorem vehementer .
uritur in testa opertum , ne exultet .
alias igni non exilit nitrum niihilque {niihilque} gignit aut alit , cum in salinis herbae gignantur et in mari tot animalia , tantum algae .
sed maiorem esse acrimoniam nitri apparet non hoc tantum argumento , sed et illo , quod nitrariae calciamenta protinus consumunt , alias salubres oculorumque {oculorumque} claritati utiles .
in nitrariis non lippiunt ; ulcera allata eo celerrime sanantur , ibi facta tarde .
ciet et sudores cum oleo perunctis corpusque {corpusque} emollit .
in pane salis vice utuntur Chalestraeo , ad raphanos Aegyptio ; teneriores eos facit , sed obsonia alba et deteriora , olera viridiora .
in medi cina autem calfacit , extenuat , mordet , spissat , siccat , ex ulcerat , utile iis , quae evocanda sint aut discutienda e lenius mordenda atque extenuanda , sicut in papulis pusulisque {pusulisque} .
quidam in hoc usu accensum vino austero re stingunt atque ita trito in balneis utuntur sine oleo .
su dores nimios inhibet cum iride arida adiecto oleo viridi extenuat et cicatrices oculorum et scabritias genarum cum fico inlitum aut decoctum in passo ad dimidias partes — item contra argema — , oculorum ungues decoctum in passo cum mali Punici calyce ; adiuvat claritatem visus cum melle inunctum .
prodest dentium dolori , ex vine {vine} si cum pipere colluantur ; item cum porro decoctum nigrescentes dentes , crematum dentifricio , ad colorem reducit .
capitis animalia et lendes necat cum Samia terra inlitum ex oleo .
auribus purulentis vino liquatum infunditur , sordes eiusdem partis erodit ex aceto , sonitus et tinnitus discutit siccum additum .
vitiligines albas cum creta Cimolia aequo pondere ex aceto in sole inlitum emendat .
furunculos adrmixtum resinae extrahit ; cum uva alba passa nucleis eius simul tritis testium inflammationi occurrit , item eruptionibus pituitae in toto corpore cum axungia , contraque {contraque} canis morsus addita et resina inlitis .
cum aceto inlinitur sic et serpentium morsibus ; phagedaenis et ulceribus , quae serpunt aut putrescunt , cum calce ex aceto .
hydropicis cum fico tusum datur inliniturque {inliniturque} .
discutit et tormina , si decoctum bibatur pondere drachmae cum ruta vel aneto vel cumino .
reficit lassitudines cum oleo et aceto perunctorum , et contra algores horroresque {horroresque} prodest manibus pedibusque {pedibusque} confricatis cum oleo .
conprimit et pruritus suffusorum felle , maxime cum aceto instillatum .
succurrit et venenis fungorum ex posca potum aut , si buprestis hausta sit , ex aqua , vomitionesque {vomitionesque} evocat .
iis , qui sanguinem tauri biberint , cum lasere datur .
in facie quoque exulcerationes sanat cum melle et lacte bubulo .
ambustis tostum , donee nigrescat , tritumque {tritumque} inlinitur .
infunditur vesicae et renium dolori aut rigori corporum nervorumve {nervorumve} doloribus .
paralysi in lingua cum pane inponitur .
suspiriosis in tisana sumitur .
tussim veterem sanat flore mixto galbano , resinae terebinthinae pari pondere omnium ita , ut fabae magnitudo devoretur .
coquitur diluitumque {diluitumque} postea cum pice liquida sorbendum in angina datur .
Flos eius cum oleo cypreo et articulorum doloribus in sole iucundus est .
regium quoque morbum extenuat in potione vini et inflationes discutit , sanguinis profluvium e naribus sistit ex ferventi aqua vapore naribus rapto porriginem alumine permixto tollit , alarum virus ex aqum cottidiano fotu , ulcera ex pituita nata cera permixtum , quo genere nervis quoque prodest .
coeliacis infunditum perungui ante accessiones frigidas nitro et oleo multi praecepere , sicut adversus lepras , lentigines ; podagris in balneis uti .
solia nitri prosunt atrophis , opisthotonis , tetanis .
— Sal nitrum sulpuri concoctun in lapiden vertitur .
Spongearum genera diximus in naturis aquatilium marinorum .
quidam ita distingunt : alias ex his mares tenui fistula spissioresque {spissioresque} , persorbentes , quae et tinguntur in deliciis , aliquando et purpura ; alias feminas maioribus fistulis ac perpetuis ; maribus alias duriores quas appellant tragos , tenuissimis fistulis atque densissimis .
candidae cura fiunt : e mollissimis recentes per aestatem tinctae salis spuma ad lunam et pruinas sternuntum inversae , hoc est qua parte adhaesere , ut candorem bibant animal esse docuimus , etiam cruore inhaerente .
aliqui narrant et auditu regi eas contrahique {contrahique} ad sonum , exprimentes abundantiam uimoris , nec avelli petris posse , ideo abscidi ac saniem remittere , quin et . . . . eas , quae ab aquilone sint genitae , praeferunt ceteris , nec usquam diutius durare spiritum mediciadfirmant .
sic et prodesse corporibus , quia nostro suum misceant , et ideo magis recentes magisque {magisque} umidas , sed minus in calida aqua minusque {minusque} unctas aut unctis corporibus inpositas et spissas minus adhaerescentes .
mollissimum genus earum penicilli .
oculorum tumores sedant ex mulso inpositi , iidem abstergendae lippitudini , utilissime ex aqua ; tenuissimos esse mollissimosque {mollissimosque} oportet .
inponuntur et spongeae ipsae epiphoris ex posca et ex aceto calido ad capitis dolores .
de cetero recentes discutiunt , mitigant , molliunt , veteres non glutinant vulnera .
usus earum ad abstergenda , fovenda , operienda a fotu , dum aliud inponatur .
ulcera quoque umida et senilia inpositae siccant .
fracturae et vulnera spongeis utilissime foventur .
sanguis rapitur ia secando , ut curatio perspici possit .
et ipsae vulneruma inflammationibus inponuntur nune siccae , nunc aceto ac - spersae nunc vino , nunc ex aqua frigida ; ex aqua vero caelesti inpositae secta recentia non patiuntur intumescero .
inponuntur et integris partibus , sed fluctione occulta laborantibus , quae discutienda sit , et iis , quae apostemata vocant , melle decocto perunctis , item articulis alias aceto .
salso madidae , alias e posca ; si ferveat impetus , ex aqua , eaedem callo e salsa , at contra scorpionum ictus ex aceto .
in vulnerum curatione et sucidae lanae vicem implent ea eadem ; differentia haec , quod lanae emolliunt , spongeae coercent rapiuntque {rapiuntque} vitia ulcerum .
circumligantur et hydropicis siccae vel ex aqua tepida poscave {poscave} , utcumque blandiri opus est operireve {operireve} aut siccare cutem .
inponun .
tur et iis morbis , quos vaporari oporteat , ferventi aqua perfusae expressaeque {expressaeque} inter duas tabulas .
sic et stomacho prosunt et in febri contra nimios ardores , sed splenicie e posca , ignibus sacris ex aceto efficaciores quam aliud ; inponi oportet sic , ut sanas quoque partes spatiose operiant .
sanguinis profluvium sistunt ex aceto aut frigida , livorem ab ictu recentem ex aqua salsa calida saepius mutata tollunt , testium tumorem doloremque {doloremque} ex posca .
ad canum morsus utiliter concisae inponuntur ex aceto aut frigida aut melle , abunde subinde umectandae .
Africanae cinis cum porri sectivi suco sanguinem reicientibus haustus aliis ex frigida , prodest .
idem cinis vel cum oleo vel cum aceto fronti inlitus tertianas tollit .
privatim Africanae ex posca tumorem discutit , omnium autem cinis cum pice crematarum sanguinem sistit vulnerum ; aliqui raras tantum ad hoc cum pice urunt .
et oculorum causa comburuntur in cruda olla figulini operis , plurimum proficiente eo cinere contra scabritias genarum excrescentesque {excrescentesque} carnes et quicquiid opus sit ibi destringere , spissare , explere .
utilius in eo usu lavare cinerem .
praestant et strigilium vice linteorumque {linteorumque} adfectis corporibus .
et contra solem apte protegunt capita .
medici inscitia ad duo nomina eas redegere , Africanas , quarum firmius sit robur , Rhodiacasque {Rhodiacasque} ad fovendum molliores .
nunc autem mollissimae circa muros Antiphelli urbis reperiuntur .
Trogus auctor est circa Lyciam penicillos mollissimos nasci in alto , unde ablatae sint spongeae , Polybius super aegrum suspensos quietiores facere noctes .
Nunc praevertemur ad marina animalia .
