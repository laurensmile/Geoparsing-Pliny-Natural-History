Magicas vanitates saepius quidem antecedente operis parte , ubicumque causae locusque {locusque} poscebant , coarguimus detegemusque {detegemusque} etiamnum .
in paucis tamen digna res est , de qua plura dicantur , vel eo ipso quod fraudulentissima artium plurimum in toto terrarum orbe plurimisque {plurimisque} saeculis valuit .
auctoritatem ei maximam fuisse nemo miretur , quandoquidem sola artium tres alias imperiosissimas humanae mentis complexa in unam se redegit .
natam primum e medicina nemo dubitabit ac specie salutari inrepsisse velut altiorem sanctioremque {sanctioremque} medicinam , ita blandissimis desideratissimisque {desideratissimisque} promissis addidisse vires religionis , ad quas maxime etiam nunc caligat humanum genus , atque , ut hoc quoque successerit , miscuisse artes mathematicas , nullo non avido futura de sese sciendi atque ea e caelo verissime peti credente .
ita possessis hominum sensibus triplici vinculo in tantum fastigii adolevit , ut hodieque {hodieque} etiam in magna parte gentium praevaleat et in oriente regum regibus imperet .
Sine dubio illic orta in Perside a Zoroastre , ut inter auctores convenit .
sed unus hic fuerit an postea et alius , non satis constat .
Eudoxus , qui inter sapientiae sectas clarissimam utilissimamque {utilissimamque} eam intellegi voluit , Zoroastren hunc sex milibus annorum ante Platonis mortem fuisse prodidit ; sic et Aristoteles .
Hermippus , qui de tota ea arte diligentissime scripsit et viciens c milia versuum a Zoroastre condita indicibus quoque voluminum eius positis explanavit , praeceptorem , a quo institutum diceret , tradidit Agonacen , ipsum vero quinque milibus annorum ante Troianum bellum fuisse .
mirum hoc in primis , durasse memoriam artemque {artemque} tam longo aevo , non commentariis intercedentibus , praeterea nec claris nec continuis successionibus custoditam .
quotus enim quisque hominum auitu saltem cognitos habet , qui soli nominantur , Apusorum et Zaratum Medos Babyloniosque {Babyloniosque} Marmarum et Arabantiphocum aut Assyrium Tarmoendam , quorum nulla exstant monumenta ? maxime tamen mirum est , in bello Troiano tantum de arte ea silentium fuisse Homero tantumque {tantumque} operis ex eadem in Ulixis erroribus , adeo ut vel totum opus non aliunde constet , siquidem Protea et Sirenum cantus apud eum non aliter intellegi volunt , Circe utique et inferum evocatione hoc solum agi .
nec postea quisquam dixit , quonam modo venisset Telmesum , religiosissimam urbem , quando transisset ad Thessalas matres , quarum cognomen diu optinuit in nostro orbe , aliena genti Troianis utique temporibus Chironis medicinisn {medicinisn} medicis V2R1d .
contentae et solo Marte fulminanti .
miror equidem Achillis populis famam eius in tantum adhaesisse , ut Menander quoque , litterarum subtilitati sine aemulo genitus , Thessalam cognominaret famulam complexam ambages feminarum detrahentium lunam .
Orphea putarem e propinquo artem primum intulisse ad vicina usque superstitionis ac medicinae provectum , si non expers sedes eius tota Thrace magices fuisset .
primus , quod exstet , ut equidem invenio , commentatus est de ea Osthanes Xerxen regem Persarum bello , quod is Graeciae intulit , comitatus ac velut semina artis portentosae sparsit obiter infecto , quacumque commeaverat , mundo .
diligentiores paulo ante hunc ponunt Zoroastren alium Proconnensium .
quod certum est , hic maxime Osthanes ad rabiem , non aviditatem modo scientiae eius , Graecorum populos egit .
quamquam animadverto summam litterarum claritatem gloriamque {gloriamque} ex ea scientia antiquitus et paene semper petitam .
certe Pythagoras , Empedocles , Democritus , Plato ad hanc discendam navigavere exiliis verius quam peregrinationibus susceptis , hanc reversi praedicavere , hanc in arcanis habuere .
Democritus Apollobechen Coptiten et Dardanum e Phoenice inlustravit voluminibus Dardani in sepulchrum eius petitis , suis vero ex disciplina eorum editis .
quae recepta ab ullis hominum atque transisse per memoriam aeque ac nihil in vita mirandum est ; in tantum fides istis fasque {fasque} omne deest , adeo ut qui cetera in viro probant , haec opera eius esse infitientur .
sed frustra .
hunc enim maxime adfixisse animis eam dulcedinem constat .
plenumque {plenumque} miraculi et hoc , pariter utrasque artes effloruisse , medicinam dico magicenque {magicenque} , eadem aetate illam Hippocrate , hanc Democrito inlustrantibus , circa Peloponnensiacum Graeciae bellum , quod gestum est a trecentesimo urbis nostrae anno .
est et alia magices factio a Mose et Janne et Lotape ac Iudaeis pendens , sed multis milibus annorum post Zoroastren .
tanto recentior est Cypria .
non levem et Alexandri Magni temporibus auctoritatem addidit professioni secundus Osthanes comitatu eius exornatus , planeque {planeque} , quod nemo dubitet , orbem terrarum peragravit .
Extant certe et apud Italas gentes vestigia eius in XII tabulis nostris aliisque {aliisque} argumentis , quae priore volumine exposui .
DCLVII demum anno urbis Cn. Cornelio Lentulo P . Licinio Crasso cos .
senatusconsultum {senatusconsultum} factum est , ne homo immolaretur , palamque {palamque} fit , in tempus illut sacra prodigiosa celebrata .
Gallias utique possedit , et quidem ad nostram memoriam .
namque Tiberii Caesaris principatus sustulit Druidas eorum et hoc genus vatum medicorumque {medicorumque} .
sed quid ego haec commemorem in arte oceanum quoque transgressa et ad naturae inane pervecta ? Britannia hodieque {hodieque} eam adtonita celebrat tantis caerimoniis , ut dedisse Persis videri possit .
adeo ista toto mundo consensere , quamquam discordi et sibi ignoto .
nec satis aestimari potest , quantum Romanis debeatar , qui sustulere monstra , in quibus hominem occidere religiosissimum erat , mandi vero etiam saluberrimum .
Ut narravit Osthanes , species eius plures sunt .
namque ex aqua et sphaeris et aÃ«re et stellis et lucernis ac pelvibus securibusque {securibusque} et multis aliis modis divina promittit , praeterea umbrarum inferorumque {inferorumque} colloquia .
quae omnia aetate nostra princeps Nero vana falsaque {falsaque} comperit .
quippe non citharae tragicique {tragicique} cantus libido illi maior fuit , fortuna rerum humanarum summa gestiente in profundis animi vitiis , primumque {primumque} imperare dis concupivit nec quicquam generosius voluit .
nemo umquam ulli artium validius favit .
ad hoc non opes ei defuere , non vires , non discentis ingenium , quae non alia patiente mundo ! inmensum , indubitatum exemplum est falsae artis , quam dereliquit Nero ; utinamque {utinamque} inferos potius et quoscumque de suspitionibus suis deos consuluisset , quam lupanaribus atque prostitutis mandasset inquisitiones eas ! nulla profecto sacra , barbari licet ferique {ferique} ritus , non mitiora quam cogitationes eius fuissent .
saevius sic nos replevit umbris .
sunt quaedam Magis perfugia , veluti lentiginem habentibus non obsequi numina aut cerni .
an obstitit forte hoc in illo ? nihil membris defuit .
nam dies eligere certos liberum erat , pecudes vero , quibus non nisi ater colos esset , facile ; nam homines immolare etiam gratissimum .
Magus ad eum Tiridates venerat Armeniacum de se triumphum adferens et ideo provinciis gravis .
navigare noluerat , quoniam expuere in maria aliisque {aliisque} mortalium necessitatibus violare naturam eam fas non putant .
Magos secum {secum} adduxerat , magicis etiam cenis eum initiaverat ; non tamen , cum regnum ei daret , hanc ab eo artem accipere valuit .
proinde ita persuasum sit , intestabilem , inritam , inanem esse , habentem tamen quasdam veritatis umbras , sed in his veneficas artes pollere , non magicas .
quaerat aliquis , quae sint mentiti veteres Magi , cum adulescentibus nobis visus Apion grammaticae artis prodiderit cynocephalian herbam , quae in Aegypto vocaretur osiritis , divinam et contra omnia veneficia , sed si tota erueretur , statim eum , qui eruisset , mori , seque {seque} evocasse umbras ad percunctandum Homerum , quanam patria quibusque {quibusque} parentibus genitus esset , non tamen ausus profiteri , quid sibi respondisse diceret .
Peculiare vanitatis sit argumentum , quod animalium cunctorum talpas maxime mirantur tot modis a rerum natura damnatas , caecitate perpetua , tenebris etiamnum aliis defossas sepultisque {sepultisque} similes .
nullis aeque credunt extis , nullum religionum capacius iudicant animal , ut , si quis cor eius recens palpitansque {palpitansque} devoret , divinationes et rerum efficiendarum eventus promittant .
dente talpae vivae exempto sanari dentium dolores adalligato adfirmant .
cetera ex eo animali placita eorum suis reddemus locis .
nec quicquam probabilius invenietur quam muris aranei morsibus adversari eas , quoniam et terra orbitis , ut diximus , depressa adversatur .
Cetero dentium doloribus , ut iidem narrant , medetur canum , qui rabie perierunt , capitum cinis crematorum sine carnibus instillatus ex oleo cyprio per aurem , cuius e parte doleant , caninus dens sinister maximus , circumscariphato qui doleat , aut draconis os e spina , item enhydridis ; est autem serpens masculus et albus .
huius maximo dente circumscariphant , aut in superiorum dolore duos superiores adalligant , e diverso inferiores .
huius adipe perunguuntur qui crocodilum captant .
dentes scariphant et ossibus lacertae e fronte luna plena exemptis ita , ne terrain {terrain} adtingant .
colluunt dentibus caninis decoctis in vino ad dimidias partes .
cinis eorum pueros tarde dentientes adiuvat cum melle .
fit eodem modo et dentifricium .
cavis dentibus cinis e murino fimo inditur vel iocur lacertarum aridum .
anguinum cor , si mordeatur adalligeturve {adalligeturve} , efficax habetur .
sunt inter eos qui murem bis in mense iubeant mandi doloresque {doloresque} ita cavere .
vermes terreni decocti in oleo infusique {infusique} auriculae , cuius a parte doleant , praestant levamentum .
eorundem cinis exesis dentibus coniectus ex facili cadere eos cogit , integros dolentes inlitus iuvat ; comburi autem oportet in testo .
prosunt et cum mori radice in aceto scillite decocti ita , ut colluantur dentes .
is quoque vermiculus , qui in herba Veneris labro appellata invenitur , cavis dentium inditus mire prodest .
nam urucae e brassicae foliis contact cadunt , et e malva cimices infunduntur auribus cum rosaceo .
harenulae , quae inveniuntur in cornibus coclearum , cavis dentium inditae statim liberant dolore .
coclearum inanium cinis cum murra gingivis prodest , serpentis cum sale in olla exustae cinis cum rosaceo in contrariam aurem infusus , anguinae vernationis membrana cum oleo taedaeque {taedaeque} resina calefacta et auri alterutri infusa â adiciunt aliqui tus et rosaceum â ; eadem cavis indita , ut sine molestia cadant , praestat .
vanum arbitror esse circa canis ortum angues candidos membranam eam exuere , quoniam ante ortum in Italia visum est multoque {multoque} minus credibile in tepidis regionum tam sero exui .
hanc autem vel inveteratam cum cera celerrime evellere tradunt .
et dens anguium adalligatus dolores mitigat .
sunt qui et araneum animal ipsum sinistra manu captum tritumque {tritumque} in rosaceo et in aurem infusum , cuius a parte doleat , prodesse arbitrentur .
ossiculi gallinarum in pariete servati fistula salva tacto dente vel gingiva scariphata proiectoque {proiectoque} ossiculo statim dolorem abire tradunt , item fimo corvi lana adalligato vel passerum cum oleo calefacto et proximae auriculae infuso .
pruritum quidem intolerabilem facit , et ideo utilius est passeris pullorum sarmentis crematorum cinerem ex aceto infricare .
Oris saporem commendari adfirmant , murino cinere cum melle si fricentur dentes ; admiscent quidam marathi radices .
pinna vulturis si scalpantur dentes , acidum halitum faciunt .
hoc idem hystricis spina fecisse ad firmitatem pertinet .
linguae ulcera et labrorum hirundines in mulso decoctae sanant , adeps anseris aut gallinae rimas , oesypum cum galla , araneorum telae candidae et quae in trabibus parvae texuntur .
si ferventia os intus exusserint , lacte canino statim sanabuntur .
Maculas in facie oesypum cum melle Corsico , quod asperrimum habetur , extenuat , item scobem cutis in facie cum rosaceo inpositum vellere â quidam et butyrum addunt â , si vero vitiligines sint , fel caninum prius acu conpunctas , liventia et suggillata pulmones arietum pecudumque {pecudumque} in tenues consecti membranas calidi inpositi vel columbinum fimum .
cutem in facie custodit adeps anseris vel gallinae .
lichenas et murino fimo ex aceto inlinunt et cinere irenacei ex oleo ; in hac curatione prius nitro ex aceto faciem foveri praecipiunt .
tollit ex facie vitia et coclearum , quae latae et minutae passim inveniuntur , cum melle cinis .
omnium quidem coclearum cinis spissat , calfacit smectica vi et ideo causticis miscetur psorisque {psorisque} et lepris et lentigini inlinitur .
invenio et formicas Herculaneas appellari , quibus tritis adiecto sale exiguo talia vitia sanentur .
buprestis animal est rarum in Italia , simillimum scarabaeo longipedi ; fallit inter herbas bovem maxime , unde et nomen invenit , devoratumque {devoratumque} tacto felle ita inflammat , ut rumpat .
haec cum hircino sebo inlita lichenas ex facie tollit septica vi , ut supra dictum est .
vulturinus sanguis cum chamaeleontos albae , quam herbam esse diximus , radice et cedria tritus contectusque {contectusque} brassica lepras sanat , item pedes locustarum cum sebo hircino triti , varos adeps gallinaceus cum cepa subactus .
utilissimum et in facie mel , in quo apes sint inmortuae , praecipue tamen faciem purgat atque erugat cygni adeps .
stigmata delentur columbino fimo ex aceto .
Gravedinem invenio finiri , si quis nares mulinas osculetur .
uva et faucium dolor mitigatur fimo agnorum , priusquam herbam gustaverint , in umbra arefacto , uva suco cocleae acu transfossae inlita , ut coclea ipsa in fumo suspendatur , hirundinum cinere cum melle ; sic et tonsillis succurritur .
tonsillas et fauces lactis ovilli gargarizatio adiuvat , multipeda trita , fimum columbinum cum passo gargarizatum , etiam cum fico arida ac nitro inpositum extra .
asperitatem faucium et destillationes leniunt cocleae â coqui debent inlotae demptoque {demptoque} tantum terreno conteri et in passo dari potui ; sunt qui Astypalaeicas efficacissimas putent et minimas earum â , gryllus infricatus aut si quis manibus , quibus eum contriverit , tonsillas attingat .
Anginis felle anserino cum elaterio et melle citissime succurritur , cerebro noctuae , cinere hirundinis ex aqua calida poto .
huius medicinae auctor est Ovidius poeta .
sed efficaciores ad omnia , quae ex hirundinibus monstrantur , pulli silvestrium â figura nidorum eas deprehendit â , multo tamen efficacissimi ripariarum pulli ; ita vocant in riparum cavis nidificantes .
multi cuiuscumque hirundinis pullum edendum censent , ut toto anno non metuatur id malum .
strangulatos cum sanguine comburunt in vase et cinerem cum pane aut in potu dant .
quidam et mustelae cinerem pari modo admiscent ; sic ad strumae remedia dant et comitialibus cotidie potui .
in sale quoque servatae hirundines ad anginam drachma bibuntur , cui malo et nidus earum mederi dicitur potus .
milipedam inlini anginis efficacissimum putant ; alii XX tritas in aquae mulsae hemina dari per harundinem , quoniam dentibus tactis nihil prosint .
tradunt et murem cum verbenaca excoctum , si bibatur is liquor , remedio esse , et corrigiam caninam ter collo circumdatam , fimum columbinum vino et oleo permixtum .
cervicis nervis , opisthotono ex milui nido surculus viticis adalligatus auxiliari dicitur , strumis exulceratis mustelae sanguis , ipsa decocta in vino ; non tamen sectis admovetur .
aiunt et in cibo sumptam idem efficere vel cinerem eius sarmentis conbustae mixtum axungia .
lacertus viridis adalligatur ; oportet post dies XXX alium adalligatum .
quidam cor eius in argenteo vasculo servant ad femineas strumas et viriles .
cocleae cum testa sua tusae inlinuntur , maxime quae frutectis adhaerent , item cinis aspidum cum sebo taurino inponitur , anguinus adeps mixtus oleo , item anguium cinis ex oleo inlitus vel cum cera .
edisse quoque eos medios abscisis utrimque extremis partibus adversus strumas prodest vel cinerem bibisse in novo fictili ita crematorum , efficacius multo inter duas orbitas occisorum .
et gryllum inlinere cum sua terra effossum suadent , item fimum columbarum per sese vel cum farina hordeacia aut avenacia ex aceto , talpae cinerem ex melle inlinere .
alii iocur eiusdem contritum inter manus inlinunt et triduo non abluunt .
dextrum quoque pedum eius remedio esse strumis adfirmant .
alii praecidunt caput et cum terra a talpis excitata tusum digerunt in pastillos pyxide stagnea et utuntur ad omnia , quae intumescant , et quae apostemata vocant quaeque {quaeque} in cervice sint ; vesci suilla tunc vetant .
tauri vocantur scarabaei terrestres ricino similes â nomen cornicula dedere â , alii pediculos terrae vocant ; ab his quoque terrain {terrain} egestam inlinunt strumis et similibus vitiis et podagris , triduo non abluunt .
prodest haec medicina in annum , omniaque {omniaque} his adscribunt , quae nos in gryllis rettulimus .
quidam et a formicis terra egesta sic utuntur .
alii vermes terrenos totidem , quot sint strumae , adalligant , pariterque {pariterque} cum iis arescunt .
alii viperam circa canis ortum circumcidunt ut diximus , dein mediam comburunt , cinerem eum dant bibendum ter septenis diebus , quantum prenditur ternis digitis ; sic strumis medentur , aliqui vero circumligantes lino , quo praeligata infra caput vipera pependerit , donec exanimaretur .
et milipedis utuntur addita resinae terebinthinae parte quarta , quo medicamento omnia apostemata curari iubent .
Umeri doloribus mustelae cinis cum cera medetur .
â Ne sint alae hirsutae , formicarum ova pueris infricata praestant , item mangonibus , ut lanugo sit pubescentium , sanguis e testiculis agnorum , cum castrantur .
qui evulsis pilis inlitus et contra virus proficit .
Praecordia vocamus uno nomine exta in homine , quorum in dolore cuiuscumque partis si catulus lactens admoveatur adprimaturque {adprimaturque} his partibus , transire in eum dicitur morbus , idque {idque} exinterato perfusoque {perfusoque} vino deprehendi vitiato viscere illo , quod doluerit homini , sed obrui tales religio est .
ii quoque , quos Melitaeos vocamus , stomachi dolorem sedant adplicati saepius ; transire morbos aegritudine eorum intellegitur , plerumque et morte .
pulmonum quoque vitiis medentur , item mures , maxime Africani , detracta cute in oleo et sale decocti atque in cibo sumpti .
eadem res et purulentis vel cruentis excreationibus medetur , praecipue vero coclearum cibus stomacho .
in aqua eas subfervefieri intacto corpore earum oportet , mox in pruna torreri nihilo addito atque ita e vino garoque {garoque} sumi , praecipue Africanas .
nuper hoc conpertum plurimis prodesse ; id quoque observant , ut numero inpari sumantur .
virus tamen earum gravitatem halitus facit .
prosunt et sanguine excreantibus dempta testa tritae in aqua potu .
laudatissimae autem sunt Africanae â ex iis Iolitanae â , Astypalaeicae , item Siculae modicae , quoniam magnitudo duras facit et sine suco , Baliaricae , quas cavaticas vocant , quoniam in speluncis nascuntur , laudatae ex insulis et Caprearum , nullae autem cibis gratae neque veteres neque recentes .
fluviatiles et albae virus habent , nec silvestres stomacho utiles , alvum solvunt , item omnes minutae .
contra marinae stomacho utiliores , efficacissimae tamen in dolore stomachi e laudatis traduntur quaecumque vivae cum aceto devoratae .
praeterea sunt quae á¼ÎºÎ­ÏÎ±ÏÎ¿Î¹ vocantur , latae , multifariam nascentes , de quarum usu dicemus suis locis .
gallinaceorum ventris membrana , si inveterata est , inspersa potioni destillationes pectoris et umidam tussim vel recens tosta lenit .
cocleae crudae tritae cum aquae tepidae cyathis III si sorbeantur , tussim sedant .
destillationes sedat et canina cutis cuilibet digito circumdata .
iure perdicum {perdicum} stomachus recreatur .
Iocinerum doloribus medetur mustela silvestris in cibo sumpta vel iocinera eius , item viverra porcelli modo inassata , suspiriosis multipeda , ut ter septenae in Attico melle diluantur et per harundinem bibantur ; omne enim vas nigrescit contactu .
quidam torrent sextarium in patina , donec candidae fiant , tune {tune} melle miscent [ alii centipedam vocant ] et ex aqua calida dari iubent in cibo .
cocleae iis , quos linquit animus aut quorum alienatur mens aut quibus vertigines fiunt , ex passi cyathis III singulae contritae cum sua testa et calefactae in potu datae diebus plurimum VIIII ; aliqui singulas primo die dedere , sequenti binas , tertio ternas , quarto II , quinto I ; sic et suspiria emendant et vomicas .
esse animal locustae simile sine pennis , quod trixallis Graece vocetur , Latinum nomen non habeat , aliqui arbitrantur , nec pauci auctores , hoc esse quod grylli vocentur ; ex his xx torreri iubent ac bibi e mulso contra orthopnoeas .
sanguinem expuentibus cocleae , si qui inlotis protropum infundat vel marina aqua ita decoquat et in cibo sumat aut si tritae cum testis suis sumantur cum protropo ; sic et tussi medentur .
vomicas privatim sanat mel , in quo apes sint demortuae .
sanguinem reicientibus pulmo vulturinus vitigineis lignis conbustus , adiecto flore Punici mali ex parte dimidia , item cotoneorum liliorumque {liliorumque} isdem portionibus , potus mane atque vesperi e vino , si febres absint , si minus , ex aqua , in qua cotonea decocta sint .
Pecudis lien recens magicis praeceptis super dolentem lienem extenditur dicente eo , qui medeatur , lieni se renedium facere .
post hoc iubent in pariete dormitorii eius tectorio includi et obsignari anulo ter novies eademque {eademque} dici .
caninus si viventi eximatur et in cibo sumatur , liberat eo vitio .
quidam recentem superinligant .
alii duum dierum catuli ex aceto scillite dant ignoranti vel irenacei lienem , item coclearum cinerem cum semine lini et urticae addito melle , done persanet .
liberat et lacerta viridis viva in olla ante cubiculum dormitorium eius , cui medeatur , suspensa , ut egrediens revertensque {revertensque} attingat manu , cinis e capite bubonis cum unguento , mel , in quo apes sint mortuae , araneus et maxime qui lycos vocatur .
Upupae cor lateris doloribus laudatur , coclearum cibus in tisana decoctarum ; et per se inlinuntur .
canis rabiosi calvariae cinis potioni inspergitur .
â Lumborum dolori stelio transmarinus capite ablato et intestinis decoctus in vino cum papaveris nigri denarii pondere dimidio eo suco bibitur .
lacertae virides decisis pedibus et capite in cibo sumuntur , cocleae III contritae cum testis suis atque in vino decoctae cum piperis granis xv . aquilae pedes evellunt in aversum a suffragine ita , ut dexter dextrae partis doloribus adalligetur , sinister laevae .
multipeda quoque , quam oniscon {oniscon} appellavimus , medetur denarii pondere ex vini cyathis II pota .
vermem terrenum catillo ligneo ante fisso et ferro vincto inpositum aqua excepta perfundere et defodere , unde effoderis , Magi iubent , mox aquam bibere catillo , mire id prodesse ischiadicis adfirmantes .
Dysintericos recreant femina pecudum decocta cum lini semine ea aqua pota , caseus ovillus vetus , sebum ovium decoctum in vino austero .
hoc et ileo medetur et tussi veteri , dysintericis stelio transmarinus ablatis intestinis et capite pedibusque {pedibusque} ac cute decoctus aeque et in cibo sumptus , cocleae II cum ovo , utraque cum putamine contrita atque in vase novo addito sale et passi cyathis II aut palmarum suco et aquae cyathis III subfervefacta et in potu data .
prosunt et combustae , ut cinis earum bibatur in vino , addito resinae momento .
cocleae nudae , de quibus diximus , in Africa maxime inveniuntur , utilissimae dysintericis , quinae combustae cum denarii dimidii pondere acaciae ; ex eo cinere dantur coclearia bina in vino myrtite aut quolibet austero cum pari modo caldae .
quidam omnibus Africanis ita utuntur , alii totidem Africanas velatas infundunt potius et , si maior fluctio sit , addunt acaciam fabae magnitudine .
senectus anguium dysinteriae et tenesmis in stagneo vase decoquitur cum rosaceo vel , si in alio , cum stagno inlinitur .
ius ex gallinaceis isdem medetur , sed veteris gallinacei vehementius salsum ius alvum ciet .
membrana gallinarum tosta et data in oleo ac sale coeliacorum dolores mulcet â abstineri autem frugibus ante et gallinam et hominem oporteat â , fimunm columbinum tostum potumque {potumque} .
caro palumbis in aceto decocta dysintericis et coeliacis medetur , turdus inassatus cum myrti bacis dysintericis , item merulae , mel , in quo apes sint inmortuae , decoctum .
Gravissimum vitium alvi ileos appellatur .
huic resisti aiunt discerpti vespertilionis sanguine , etiam inlito ventre subveniri .
sistit alvum coclea sicut diximus in suspiriosis temperata , item cinis earum , quae vivae crematae sint , potus ex vino austero , gallinaceorum iocur assum aut ventriculi membrana , quae abici solet , inveterata admixto papaveris suco â alii recentem torrent ex vino bibendam â , ius perdicum et per se ventriculus contritus ex vino nigro , item palumbis ferus ex posca decoctus , lien pecudis tostus et in vino tritus , fimum columbinum cum melle inlitum , ossifragi venter arefactus et potus , iis , qui cibos non conficiant , utilissimus , vel si manu tantum teneant capientes cibum .
quidam adalligant ex hac causa , sed continuare non debent , maciem enim facit .
sistit et anatum mascularum sanguis .
inflationes discutit coclearum cibus , tormina lien ovium tostus atque e vino potus , palumbis ferns ex posca decoctus , . adips otidis ex vino , cinis ibide sine pennis cremata potus .
quod praeterea traditur in torminibus , mirum est , anate adposita ventri transire morbum anatemque {anatemque} emori .
tormina et melle curantur , in quo sint apes inmortuae , decocto .
coli vitium efficacissime sanatur ave galerita assa in cibo sumpta .
quidam in vase novo cum plumis exuri iubent conterique {conterique} in cinerem , bibi ex aqua coclearibus ternis per quadriduum , quidam cor eius adalligari femini ; aliis recens tepensque {tepensque} adhuc devoratur .
consularis Asprenatum domus est , in qua alter e fratribus colo liberatus est ave hac in cibo sumpta et corde eius armilla aurea incluso , alter sacrificio quodam facto crudis laterculis ad formam camini atque , ut sacrum peractum est , obstructo sacello .
unum est ossifrago intestinum mirabili natura omnia devorata conficienti ; huius partem extremam adalligatam prodesse contra colum constat .
â Sunt occulti interaneorum morbi , de quibus mirum proditur .
si catuli , priusquam videant , adplicentur triduo stomacho maxime ac pectori et ex ore aegri suctum lactis accipiant , transire vim morbi , postremo exanimari dissectisque {dissectisque} palam fieri aegri causas ; monent humari debere eos obrutos terra .
Magi quidem vespertilionis sanguine contacto ventre in totum annum caveri tradunt aut in dolore , si quis aquam ter pedes eluens haurire sustineat .
Murino fimo contra calculos inlinere ventrem prodest .
irenacei carnem iucundam esse aiunt , si capite percusso uno ictu interficiatur , priusquam in se urinam reddat .
haec caro ad hunc modum occisi stillicidium vesicae emendat , item suffitus ex eodem .
quod si urinam in se reddiderit , eos , qui carnem comederint , stranguriae morbum contrahere traditur .
iubent et vermes terrenos bibi ex vino aut passo ad comminuendos calculos vel cocleas decoctas ut in suspiriosis , easdem exemptas testis III tritasque {tritasque} in vini cyatho bibi , sequenti die II , tertio die I , ut stillicidium urinae emendent , testarum vero inanium cinerem ad calculos pellendos , item hydri iocur bibi vel scorpionum cinerem aut in pane sumi [ vel si quis ut locusta edit ] , lapillos , qui in gallinaceorum vesica aut in palumbium ventriculo inveniantur , conteri et potioni inspergi , item membranam e ventriculo gallinacei aridam vel , si recens sit , tostam , fimum quoque palumbinum in faba sumi contra calculos et alias difficultates vesicae , similiter plumarum cinerem palumbium ferorum ex aceto mulso et intestinorum ex his cinerem coclearibus III , e nido hirundinum glaebam dilutam aqua calida , ossifragi ventrem arefactum , turturis fimum in mulso decoctum vel ipsius discoctae ius .
turdos quoque edisse cum bacis myrti prodest urinae , cicadas tostas in patellis , milipedam oniscon bibisse et in vesicae doloribus decoctum agninorum pedum .
alvum ciet gallinaceorum discoctorum ius et acria mollit , ciet et hirundinum fimum adiecto melle subditum .
Sedis vitiis efficacissima sunt oesypum â quidam adiciunt pompholygem et rosaceum â , canini capitis cinis , senecta serpentis ex aceto , si rhagades sint , cinis fimi canini candidi cum rosaceo â aiunt inventum Aesculapii esse eodemque {eodemque} et verrucas efficacissime tolli â , murini fimi cinis , adeps cygni , adeps bovae .
procidentia ibi sucus coclearum punctis evocatus inlita repellit .
adtritis medetur cinis muris silvatici cum melle , fel irenacei cum vespertilionis cerebro et canino lacte , adeps anserinus cum cerebro et alumine et oesypo , fimum columbinum cum melle , condylomatis privatim araneus dempto capite pedibusque {pedibusque} infricatus , ne acria perurant , adeps anserinus cum cera Punica , cerussa , rosaceo , adeps cygni .
hic et haemorroidas sanare dicitur .
ischiadicis cocleas crudas tritas cum vino Ammineo et pipere potu prodesse dicunt , lacertam viridem in cibo ablatis pedibus , interaneis , capite ; sic et stelionem adiectis huic papaveris nigri obolis III ; ruptis , convulsis fel ovium cum lacte mulierum .
verendorum formicationibus verrucisque {verrucisque} medetur arietini pulmonis inassati sanies , ceteris vitiis vellerum eius vel sordidorum cinis ex aqua , sebum ex omento pecudis , praecipue a renibus , admixto pumicis cinere et sale , lana sucida ex aqua frigida , carnes pecudis combustae ex aqua , mulae ungularum cinis , dentis caballini contusi farina inspersa , testibus vero farina ex ossibus canini capitis sine came tusis .
si decidat testium alter , spumam coclearum inlitam in remedio esse tradunt .
taetris ibi ulceribus et manantibus auxiliantur canini capitis recentes cineres , cocleae parvae , latae contritae ex aceto , senectus anguium ex aceto vel cinis eius , mel , in quo apes sint inmortuae , cum resina , cocleae nudae , quas in Africa gigni diximus , tritae cum turis polline et ovorum albo ; XXX die resolvunt ; aliqui pro ture bulbum admiscent .
hydrocelicis stelionis mire prodesse tradunt capite , pedibus , interaneis ademptis relicum corpus inassatum â in cibo id saepius datur â , sicut ad urinae incontinentiam caninum adipem cum alumine schisto fabae magnitudine , cocleas Africanas cum sua carne et testa crematas poto cinere , anserum III linguas inassatas in cibo .
huius rei auctor est Anaxilaus .
at panos aperit sebum pecudum cum sale tosto , murinum fimum admixto turis polline et sandaraca discutit , lacertae cinis et ipsa divisa inposita , item multipeda contrita admixta resina terebinthina ex parte tertia â quidam et sinopidem admiscent â , cocleae contusae per se , cinis inanium coclearum cerae mixtus .
discussoriam vim habet fimum columbarum per sese vel cum farina hordeacia aut avenacia inlitum .
cantharides mixtae calce panos scalpelli vice auferunt , inguinum tumorem cocleae minutae cum melle inlitae leniunt .
Varices ne nascantur , lacertae sanguine pueris crura ieiunis a ieiuno inlinuntur .
podagras lenit oesypum cum lacte mulieris et cerussa , fimum pecudum , quod liquidum reddunt , pulmones pecudum , fel arietis cum sebo , mures dissecti inpositi , sanguis mustelae cum plantagine inlitus et vivae combustae cinis , ex aceto ac rosaceo si pinna inlinatur vel si cera et rosaceum admisceatur , fel caninum ita , ne manu attingatur , sed pinna inlinatur , fimum gallinarum , vermium terrenorum cinis cum melle ita , ut tertio die solvantur .
aliqui ex aqua inlinere malunt , alii ipsos acetabuli mensura cum mellis cyathis III , pedibus ante rosaceo perunctis .
cocleae latae potae tollere dicuntur pedum et articulorum dolores ; bibuntur autem binae in vino tritae .
eaedem inlinuntur cum helxines herbae suco ; quidam ex aceto intrivisse contenti sunt .
sale , qui una cum vipera crematus sit in olla nova , saepius sumpto aiunt podagra liberari ; utile esse et adipe viperino pedes perungui .
et de miluo adfirmant , si inveterato tritoque {tritoque} quantum III digiti capiant bibatur ex aqua aut si pedes sanguine eius perunguantur .
inlinun - tur et columbarum sanguine cum urtica vel pennis earum , cum primum nascentur , tritis cum urtica .
quin et fimum earum articulorum doloribus inlinitur , item cinis mustelae aut coclearum , et cum amylo vel tragacantha .
incussos articulos aranei telae commodissime curant .
sunt qui cinere earum uti malint , sicut fimi columbini cinere cum polenta et vino albo .
articulis luxatis praesentaneum est sebum pecudis cum cinere e capillo mulierum .
pernionibus quoque inponitur sebum pecudum cum alumine , canini capitis cinis aut fimi murini .
quod si pura sint , ulcera cera addita ad cicatricem perducunt soricum vel glirium crematorum favilla ex oleo , item muris silvatici cum melle , vermium quoque terrenorum cum oleo vetere et cocleae , quae nudae inveniuntur .
ulcera omnia pedum sanat cinis earum , quae vivae combustae sint , fimi gallinarum cinis exulcerationes , columbini fimi ex oleo .
adtritus calciamentorum veteris soleae cinis , agninus pulmo et arietis sanant , dentis caballini contusi farina privatim subluviem , lacertae viridis sanguis subtritos et hominum et iumentorum pedes sublitus , clavos pedum urina muli mulaeve {mulaeve} cum luto suo inlita , fimum ovium , iocur lacertae viridis vel sanguis flocco inpositus , vermes terreni ex oleo , stelionis caput cum viticis foliis pari modo tritum ex oleo , fimum columbinum decoctum ex aceto , verrucarum omnia genera urina canis recens cum suo luto inlita , fimi canini cinis cum cera , fimum ovium , sanguis recens murinus inlitus vel ipse mus divolsus , irenacei fel , caput lacertae vel sanguis vel cinis totius , membrana senectutis anguium , fimum gallinae cum oleo ac nitro .
cantharides cum uva taminia intritae exedunt , sed ita erosas aliis , quae ad persananda ulcera demonstravimus , curari oportet .
Nunc praevertemur ad ea , quae totis corporibus metuenda sunt .
Fel canis nigri masculi amuletum esse dicunt Magi domus totius suffitae eo purificataeve {purificataeve} contra omnia mala medicamenta , item sanguinem canis respersis parietibus genitaleque {genitaleque} eius sub limine ianuae defossum .
minus mirentur hoc qui sciunt , foedissimum animalium in quantum magnificent , ricinum , quoniam uni nullus sit exitus saginae nec finis alia quam morte , diutius in fame viventi : septenis ita diebus durare tradunt , at in satietate paucioribus dehiscere ; hunc ex aure sinistra canis omnes dolores sedare adalligatum .
et indicium in augurio vitalium habent , nam si aeger initio respondeat ei , qui intulerit , a pedibus stanti interrogantique {interrogantique} de morbo , spem vitae certam esse , moriturum nihil respondere .
adiciunt ut evellatur ex aure laeva canis , cui non sit alius quam niger colos .
Nigidius fugere toto die canes conspectum eius , qui e sue id animal evellerit , scriptum reliquit .
rursus Magi tradunt lymphatos sanguinis talpae adspersu resipiscere , eos vero , qui a nocturnis diis Faunisque {Faunisque} agitentur , draconis lingua et oculis et felle intestinisque {intestinisque} in vino et oleo decoctis ac sub diu nocte refrigeratis perunctionibus matutinis vespertinisque {vespertinisque} liberari .
Perfrictionibus remedio esse tradit Nicander amphisbaenam serpentem mortuam adalligatam vel pellem tantum eius , quin immo arbori , quae caedatur , adalligata non algere caedentes , faciliusque {faciliusque} succedere ita .
quae sola serpentium frigori se committit , prima omnium procedens et ante cuculi cantum .
aliud est ccuulo miraculum : quo quis loco primum audiat alitem illam , si dexter pes circumscribatur ac vestigium id effodiatur , non gigni pulices , ubicumque spargatur .
Paralysim caventibus pinguia glirium decoctorum et soricum utilissima tradunt esse , milipedas ut in angina diximus potas ; phthisim sentientibus lacertam viridem de - coctam in vini sextariis III ad cyathum unum , singulis coclearibus sumptis per dies , donec convalescant , coclea - 5 rum cinerem potum in vino ; comitialibus morbis oesypum cum murrae momento et vini cyathis II dilutum magnitudine nucis abellanae , a balineo potum , testiculos arietinos inveteratos tritosque {tritosque} dimidio denarii pondere in aquae vel lactis asinini hemina .
interdicitur vini potus quinis diebus ante et postea .
magnifice laudatur et sanguis pecudum potus , item fel cum melle , praecipue agninum , catulus lactens sumptus absciso capite pedibusque {pedibusque} ex vino et murra , lichen mulae potus in oxymelite cyathis III , stelionis transmarini cinis potus in aceto , tunicula stelionis , quam eodem modo ut anguis exuit , in potu .
quidam et ipsum harundine exinteratum inveteratumque {inveteratumque} bibendum dederunt , alii in cibo ligneis veribus inassatum .
operae pretium est scire , quo modo praeripiatur , cum exuerit , membrana hiberna alias devoranti eam , quoniam nullum animal fraudulentius invidere homini tradunt , inde stelionum nomine in maledictum translato .
observant cubile eius aestatibus ; est autem in loricis ostiorum fenestrarumque {fenestrarumque} aut camaris sepulchrisve {sepulchrisve} .
ibi vere incipiente fissis harundinibus textas opponunt ceu nassas , quarum angustiis etiam gaudet , eo facilius exuens circumdatum torporem ; sed relicto non potest remeare .
nihil ei remedio in comitialibus morbis praefertur .
prodest et cerebrum mustelae inveteratum potumque {potumque} et iocur eius , testiculi quoque volvaque {volvaque} aut ventriculus inveteratus cum coriandro , ut diximus , item cinis , silvestris vero tota in cibo sumpta .
eadem omnia praedicantur ex viverra .
lacerta viridis cum condimentis , quae fastidium abstergeant , ablatis pedibus ac capite , coclearum cinis addito semine lini et urticae cum melle inlitu sanant .
Magis placet draconis cauda in pelle dorcadis adalligata cervinis nervis vel lapilli e ventre hirundinum pullorum sinistro lacerto adnexi ; dicuntur enim excluso pullo lapillum dare .
quod si pullus is detur in cibo , quem primum pepererit , cum quis primum temptatus sit , liberatur eo malo ; postea medetur hirundinum sanguis cum ture vel cor recens devoratum .
quin et e nido earum lapillus inpositus recreare dicitur confestim , adalligatus in perpetuum tueri .
praedicatur et iocur milui devoratum et senectus serpentium , iocur vulturis tritum cum suo sanguine ter septenis diebus potum , cor pulli vulturini adalligatum .
sed et ipsum vulturem in cibo dari iubent et quidem satiatum humano cadavere .
quidam pectus eius bibendum censent in cerrino calice , aut testes gallinacei ex aqua et lacte , antecedente v dierum abstinentia vini ; ob id inveterant .
fuere et qui muscas XXI rufas , et quidem a mortuo , in potu darent , infirmioribus pauciores .
Morbo regio resistunt sordes aurium aut mammarum pecudis denarii pondere cum murrae momento et vini cyathis II canini capitis cinis in mulso , multipeda in vini hemina , vermes terreni in aceto mulso cum murra , gallina , si sit luteis pedibus , prius aqua purificatis , dein collutis vino , quod bibatur , cerebrum perdicis aut aquilae in vini cyathis III , cinis plumarum aut interaneorum palumbis in mulso ad coclearia III , passerum cinis sarmentis crematorum coclearibus II in aqua mulsa .
avis icterus vocatur a colore ; quae si spectetur , sanari id malum tradunt et avem mori .
hanc puto Latine vocari galgulum .
Phreneticis prodesse videtur pulmo pecudum calidus circa caput alligatus .
nam muris cerebrum dare potui ex aqua aut cinerem mustelae vel etiam inveteratas carnes irenacei quis possit furenti , etiamsi certa sit medicina ? bubonis quidem oculorum cinerem inter ea , quibus prodigiose vitam ludificantur , acceperim , praecipueque {praecipueque} febrium medicina placitis eorum renuntiat .
namque et in duodecim signa digessere eam sole transmeante iterumque {iterumque} luna , quod totum abdicandum paucis e pluribus edocebo , siquidem crematis tritisque {tritisque} cum oleo perungui iubent aegros , cum geminos transeat sol , cristis et auribus et unguibus gallinaceorum ; si luna , radiis barbisque {barbisque} eorum ; si virginem alteruter , hordei granis ; si sagittarium , vespertilionis alis ; si leonem luna , tamaricis fronde , et adiciunt sativae ; si aquarium , e buxo carbonibus tritis .
ex istis confessa aut certe verisimilia ponemus , sicuti lethargum olfactoriis excitari et inter ea fortassis mustelae testiculis inveteratis aut iocinere usto .
his quoque pulmonem pecudis calidum circa caput adalligari putant utile .
In quartanis medicina clinice propemodum nihil pollet .
quam ob rem plura eorum remedia ponemus primumque {primumque} ea , quae adalligari iubent : pulverem , in quo se accipiter volutaverit , lino rutilo in linteolo , canis nigri dentem longissimum .
pseudosphecem vocant vespam , quae singularis volitat ; hanc sinistra manu adprehensam subnectunt , alii vero quam quis eo anno viderit primam ; viperae caput abscisum in linteolo vel cor viventi exemptum ; muris rostellum auriculasque {auriculasque} summas russeo panno ipsumque {ipsumque} dimittunt ; lacertae vivae dextrum oculum effossum , mox cum capite suo deciso in pellicula caprina scarabaeum , qui pilas volvit .
propter hunc Aegypti magna pars scarabaeos inter numina colit , curiosa Apionis interpretatione , qua colligat Solis operum similitudinem huic animali esse , ad excusandos gentis suae ritus .
sed et alios adalligant Magi : cui sunt cornicula reflexa , sinistra manu collectum ; tertium , qui vocatur fullo , albis guttis , dissectum utrique lacerto adalligant , cetera sinistro : cor anguium sinistra manu exemptum viventibus , scorpionis caudae IIII articulos cum aculeo panno nigro ita , ut nec scorpionem dimissum nec eum , qui adalligaverit , videat aeger triduo , post tertium circuitum id condat .
urucam in linteolo ter lino circumdant totidem nodis ad singulos dicente , quare faciat , qui medebitur , limacem in pellicula vel IIII limacum capita praecisa harundine , multipedam lana involutam , vermiculos , ex quibus tabani fiunt , antequam pennas germinent , alios e spinosis frutectis lanuginosos .
quidam ex illis quaternos inclusos iuglandis nucis putarnine adalligant .
cocleas , quae nudae inveniuntur , stelionem , cum incluserunt capsulis , subiciunt capiti et sub decessu febris emittunt .
devorari autem iubent cor mergi marini sine ferro exemptum , inveteratumque {inveteratumque} conteri et in calida aqua bibi , hirundinum corda cum melle ; alii fimum drachma una in lactis caprini vel ovilli vel passi cyathis III ante accessiones ; sunt qui totas censeant devorandas .
aspidis cutem pondere sexta parte denarii cum piperis pari modo Parthorum gentes in remedium quartanae bibunt .
Chrysippus philosophus tradidit phryganion adalligatum remedio esse quartanis .
quod esset animal , neque ille descripsit nec nos invenimus qui novisset ; demonstrandum tamen fuit a tam gravi auctore dictum , si cuius cura efficacior esset inquirendi .
cornicis carnes esse et nidum inlinere in longis morbis utilissimum putant .
â Et in tertianis fiat potestas experiendi , quoniam miserias copia spei delectat , anne aranei , quem lycon vocant , tela cum ipso in spleniolo resinae ceraeque {ceraeque} inposita utrisque temporibus et fronti prosit , aut ipse calamo adalligatus , qualiter et aliis febribus prodesse traditur , item lacerta viridis adalligata viva in eo vase , quod capiat , quo genere et recidivas frequenter abigi adfirmant .
Hydropicis oesypum ex vino addita murra modice potui datur , nucis abellanae magnitudine .
aliqui addunt et anserinum adipem ex vino myrteo .
sordes ab uberibus ovium eundem effectum habent , item carnes inveteratae irenacei sumptae .
vomitus quoque canum inlitus ventri aquam trahere promittitur .
Igni sacro medetur oesypum cum pompholyge et rosaceo , ricini sanguis , vermes terreni ex aceto inliti , gryllus contritus in manibus , quo genere praestat , ut qui id fecerit , antequam incipiat vitium , toto ei anno non accidat â oportet autem eum ferro cum terra cavernae suae tolli â , anseris adeps , viperae caput aridum adservatum et combustum , dein ex aceto inpositum , senectus serpentium ex aqua inlita a balneo cum bitumine et sebo agnino .
Carbunculus fimo columbino aboletur per se inlito vel cum lini semine ex aceto mulso , item apibus , quae in melle sint mortuae , inpositis polentaque {polentaque} inposita insuper .
si in verendis sit , ceterisque {ceterisque} ibi ulceribus occurrit ex melle oesypum cum plumbi squamis , item fimum pecudum incipientibus carbunculis .
tubera et quaecumque molliri opus sit efficacissime anserino adipe curantur ; idem praestat et gruum adeps .
Furunculis mederi dicitur araneus , priusquam nominetur , inpositus et tertio die solutus , mus araneus pendens enecatus sic , ut terram ne postea attingat , ter circumlatus furunculo , totiens expuentibus medente et cui is medebitur , ex gallinaceo fimo , quod est rufum , maxime recens inlitum ex aceto , ventriculus ciconiae ex vino decoctus , muscae inpari numero infricatae digito medico , sordes ex pecudum auriculis , . sebum ovium vetus cum cinere capilli mulierum , sebum arietis cum cinere pumicis et salis pari pondere .
Ambustis canini capitis cinis medetur , item glirium cum oleo , fimum ovium cum cera , murium cinis , coclearum quoque sic , ut ne cicatrix quidem appareat , adips viperinus , fimi columbini cinis ex oleo inlitus ; nervorum nodis capitis viperini cinis in oleo cyprino , terreni vermes cum melle inliti .
dolores eorum .
. . . adips , amphisbaena mortua adalligata , adips vulturinus cum .
. . . venter arefactus tritusque {tritusque} cum adipe suillo inveterato , cinis e capite bubonis in mulso potus cum lilii radice , si Magis credimus .
in contractione nervorum caro palumbina in cibis prodest et inveterata , irenacei spasticis , item mustelae cinis , serpentium senectus in pelle taurina adalligata .
spasmos fieri prohibet et opisthotonos milui iocur aridum III obolis in aquae mulsae cyathis III potum .
Reduvias et quae in digitis nascuntur pterygia tollunt canini capitis cinis aut vulva decocta in oleo , superinlito butyro ovillo cum melle , item folliculus cuiuslibet animalium fellis ; unguium scabritiam cantharides cum pice tertio die solutae aut locustae frictae cum sebo hircino , pecudum sebum .
aliqui miscent viscum et porcillacam , alii aeris florem et viscum ita , ut tertio die solvant .
Sanguinem sistit in naribus sebum ex omento pecudum inditum , item coagulum ex aqua , maxime agninum , subductum vel infusum , etiam si alia non prosint , adips anserinus cum butyro pari pondere pastillis ingestus , coclearum terrena , sed et ipsae extractae testis ; e naribus 110 fluentem cocleae contritae fronti inlitae , aranei tela ; gallinacei cerebellum vel sanguis profluvia ex cerebro , item columbinus ob id servatus concretusque {concretusque} .
si vero ex vulnere inmodice fluat , fimi caballini cum putaminibus ovorum cremati cinis inpositus mire sistit .
Ulceribus medetur oesypum cum hordei cinere et aerugine aequis partibus , ad carcinomata quoque ac serpentia valet .
erodit et ulcerum margines , carnesque {carnesque} exscrescentes ad aequalitatem redigit ; explet quoque et ad cicatricem perducit .
magna vis et in cinere pecudum fimi ad carcinomata , addito nitro , aut in cinere ex ossibus feminum agninorum , praecipue in iis ulceribus , quae cicatricem non trahant .
magna et pulmonibus , praecipue arietum : carnes excrescentes in ulceribus ad aequalitatem efficacissime reducunt ; fimo quoque ipso ovium sub testo calefacto et subacto tumor vulnerum sedatur , fistulae purgantur sananturque {sananturque} , item epinyctides .
summa vero in canini capitis cinere : excrescentia omnia spodii vice erodit ac persanat .
et murino fimo eroduntur , item mustelae fimi cinere .
duritias in alto ulcerum et carcinomata persequitur multipeda trita admixta resina terebinthina et sinopide .
eadem utilissima sunt in iis ulceribus , quae vermibus periclitentur .
quin et vermium ipsorum genera mirandos usus habent .
cosses , qui in ligno nascuntur , sanant ulcera omnia , nomas vero combusti cum pari pondere anesi ex oleo inliti .
vulnera recentia conglutinant terreni adeo , ut nervos quoque abscisos inlitis solidari intra septimum diem persuasio sit ; itaque in melle servandos censent .
cinis eorum margines ulcerum duriores absumit cum pice lliquida vel symphyto et melle .
quidam arefactis in sole ad vulnera ex aceto utuntur nec solvunt nisi biduo intermisso .
eadem ratione et coclearum terrena prosunt , totaeque {totaeque} exemptae recentia vulnera tusae inpositae conglutinant et nomas sistunt .
â ( Herpes quoque animal a Graecis vocatur , quo praecipue sanantur quaecumque serpunt ) . â cocleae prosunt et cum testis suis tusae ; cum murra quidem et ture etiam praecisos nervos sanare dicuntur .
draconum quoque adeps siccatus in sole magnopere prodest , item gallinacei cerebrum recentibus plagis .
sale viperino in cibo sumpto tradunt et ulcera tractabiliora fieri ac celerius sanari .
Antonius quidem medicus , cum incidisset insanabilia ulcera , viperas edendas dabat miraque {miraque} celeritate persanabat .
trixallidum cinis margines ulcerum duros aufert cum melle , item fimi columbini cum arrhenico et melle , eademque {eademque} erodentia sunt .
bubonis cerebrum cum adipe anserino mire vulnera dicitur glutinare ; quae vero vocantur cacoÄthe , cinis feminurm arietis cum lacte muliebri , diligenter prius elutis linteolis , ulula avis cocta in oleo , cui liquato miscetur butyrum ovillum et mel .
ulcerum labra duriora apes in melle mortuae emolliunt , et elephantiasin {elephantiasin} sanguis et cinis mustelae .
verberum vulnera atque vibices pellibus ovium recentibus inpositis obliterantur .
Articulorum fracturis cinis feminum pecudis peculiariter medetur cum cera â efficacius idem medicamentum fit maxillis simul ustis cornuque {cornuque} cervino et cera mollita rosaceo â ; ossibus fractis caninum cerebrum linteolo inlito , superpositis lanis , quae subinde oleo subfundantur ; fere XIIII {XIIII} diebus solidat , nec tardius cinis silvestris muris cum melle aut vermium terrenorum , qui et ossa extrahit .
Cicatrices ad colorem reducit pecudum pulmo , praecipue ex ariete , sebum ex nitro , lacertae viridis cinis , vernatio anguium ex vino decocta , fimum columbinum cum melle , item vitiligines albas ex vino , vitiliginem et cantharides cum rutae foliorum II partibus .
in sole , donec formicet cutis , tolerandae sunt , postea fovere oleoque {oleoque} perunguere necessarium iterumque {iterumque} inlinere , idque {idque} pluribus diebus facere , caventes exulcerationem altam .
ad easdem vitiligines et muscas inlini iubent cum radice Eupatoriae , gallinarum fimi candidum servatum in oleo vetere cornea pyxide , vespertilionis sanguinem , fel irenacei ex aqua .
scabiem vero bubonis cerebrum cum aphronitro , sed ante omnia sanguis caninus sedat , pruritum cocleae minutae , latae contritae inlitae .
Harundines et tela quaeque {quaeque} alia extrahenda sunt 20 corpori evocat mus dissectus inpositus , praecipue vero lacerta dissecta et vel caput tantum eius contusum cum sale inpositum , cocleae ex iis , quae gregatim folia sectantur , contusae inpositae cum testis et eae , quae manduntur , exemptae testis , sed cum leporis coagulo efficacissime .
ossa anguium eundem cum coagulo cuiuscumque quadripedis intra tertium diem adprobant effectum .
laudantur et cantharides tritae cum farina hordei .
In muliebribus malis membranae e partu ovium proficiunt , sicut in capris rettulimus .
fimum quoque pecudum eosdem usus habet .
locustarum suffitu stranguriae maxume mulierum iuvantur .
gallinaceorum testes si subinde a conceptu edat mulier , mares in utero fieri dicuntur .
partus conceptos hystricum cinis potus continet , maturat caninum lacte potum , evocat membrana e secundis canum , si terram non attigerit , lumbis parturientium tactis .
fimum murinum aqua pluvia dilutum mammas mulierum a partu tumentes reficit .
cinis irenaceorum cum oleo perunctarum custodit partus contra abortus .
facilius enituntur quae .
. um anserinum cum aquae II cyathis sorbuere aut ex utriculo mustelino per genitale effluentes aquas .
â Vermes terreni inliti , ne cervicis scapularumque {scapularumque} nervi doleant , praestant .
graves secundas pellunt in passo poti .
iidem per se inpositi mammarum suppurationes concocunt et aperiunt extrahuntque {extrahuntque} et ad cicatricem perducunt .
lac devocant poti cum mulso .
inveniuntur et in gramine vermiculi , qui adalligati collo continent partum ; detrahuntur autem sub partu , alias eniti non patiuntur ; cavendum et ne in terra ponantur .
conceptus quoque causa dantur in potu quini aut septeni .
â Cocleae in cibo sumptae adcelerant partum , item conceptum inpositae cum croco .
eaedem ex amylo et tragacantha inlitae profluvia sistunt .
prosunt et purgationibus sumptae in cibo et vulvam aversam corrigunt cum medulla cervina ita , ut uni cocleae denarii pondus addatur et cypri .
inflationes quoque vulvarum discutiunt exemptae testis tritae cum rosaceo .
ad haec Astypalaeicae maxime eliguntur .
alio modo Africanae binae tritae cum feni Graeci quod III digitis capiatur , addito melle coclearibus IIII , inlinuntur alvo prius irino suco perunctae .
sunt et minutae loricaeque {loricaeque} candidae cocleae passim oberrantes ; hae arefactae sole in tegulis tusaeque {tusaeque} in farinam miscentur lomento aequis partibus candoremque {candoremque} et levorem corpori adferunt .
scabendi desideria tollunt minutae et latae cum polenta .
â Viperam mulier praegnans si transcendent , abortum faciet , item amphisbaenam , mortuam dumtaxat , nam vivam habentes in pyxide inpune transeunt ; etiam si mortua sit atque adservata , partus faciles praestat .
in mortua mirum , si sine adservata transcendent gravida , innoxium fieri , si protinus transcendat adservatam .
â Anguis inveterati suffitu menstrua adiuvant .
anguium senectus adalligata lumbis faciliores partus facit , protinus a puerperio removenda .
dant et in vino bibendam cum ture ; aliter sumpta abortum facit .
baculum , quo angui rana excussa sit , parturientes adiuvat ; trixallidum cinis inlitus cum melle purgationes , item araneus : qui filum deducit ex alto , capi debet manu cava tritusque {tritusque} admoveri , quod , si redeuntem prenderit , inhibebit idem purgationes .
â Lapis aÃ«tites in aquilae repertus nido custodit partus contra omnes abortuum insidias .
penna vulturina subiecta pedibus adiuvat parturientes .
ovum corvi cavendum gravidis constat , quoniam transgressis abortum per os faciat .
fimum accipitris in mulso potum videtur fecundas facere .
vulvarum duritias , collectiones adeps anserinus aut cygni emollit .
mammas a partu custodit adeps anseris cum rosaceo et araneo .
Phryges et Lycaones mammis puerperio vexatis invenerunt otidum odipem utilem esse .
iis , quae vulva strangulentur , et blattas inlinunt .
ovorum perdicis putaminum cinis cadmiae mixtus et cerae stantes mammas servat .
putant et ter circumductas ovo perdicis aut .
. . . non inclinari et , si sorbeantur , eadem fecunditatem facere , lactis quoque copiam , cum anserino adipe perunctis mammis dolores minuere , molas uteri rumpere , scabiem vulvarum sedare , si cum cimice trito inlinantur .
Vespertilionum sanguis psilotri vim habet , sed alis puerorum inlitus non satis proficit , nisi aerugo vel cicutae semen postea inducatur ; sic enim aut in totum tolluntur pili aut non excedunt lanuginem .
idem et cerebro eorum profici putant ; est autem duplex , rubens utique et candidum .
aliqui sanguinem et iocur eiusdem admiscent .
quidam in III heminis olei discocunt viperam exemptis ossibus , psilotri vice utuntur , evolsis prius pilis , quos renasci nolunt .
fel irenacei psilotrum est , utique mixtum vespertilionis cerebro et lacte caprino , item per se cinis .
lacte canis primiparae , prius evolsis pilis vel nondum natis , perunctae partes alios non sufficiunt .
idem evenire traditur sanguine ricini evulsi cani , item hirundinino sanguine vel felle , ovis formicarum .
supercilia denigrari muscis tritis tradunt ; si vero oculi nigri nascentium placeant , soricem praegnanti edendum ; capilli ne canescant , vermium terrenorum cinere praestari admixto oleo .
Infantibus , qui lacte concreto vexantur , praesidio est agninum coagulum ex aqua potum , aut si coagulato lacte accident , discutitur coagulo ex aceto dato .
ad dentitiones cerebrum pecoris utilissimum est .
ossibus in canino fimo inventis adustio infantium , quae vocatur siriasis , adalligatis emendatur , ramex infantium lacertae viridis admotae dormientibus morsu .
postea harundini inligant et suspendunt in fumo traduntque {traduntque} pariter cum expirante ea sanari infantem .
coclearum saliva inlita infantium oculis palpebras corrigit gignitque {gignitque} .
ramicosis coclearum cinis cum ture ex ovi albo specillo inlitus per dies XXX medetur .
inveniuntur in corniculis coclearum harenaceae duritiae ; hae dentitionem facilem praestant adalligatae .
coclearum inanium cinis cerae mixtus procidentium interaneorum partes extremas prohibet ; oportet autem cineri misceri saniem punctis emissam ante .
cerebrum viperae inligatum pellicula dentitiones adiuvat .
idem valent et grandissimi dentes serpentium .
fimum corvi lana adalligatum infantium tussi medetur .
â Vix est serio conplecti quaedam , non omittenda tamen , quia sunt prodita .
ramici infantium lacerta mederi iubent .
marem hanc prendi ; intellegi eo , quod sub cauda unam cavernam habeat .
id agendum , ut per aureum vel argenteum claustrum mordeat vitium ; tum in calice novo inligatam in fumo poni .
urina infantium cohibetur muribus elixis in cibo datis .
scarabaeorum cornua grandia denticulata adalligata iis amuleti naturam obtinent .
bovae capiti lapillum inesse tradunt , quem ab ea expui , si necem timeat ; inopinantis praeciso capite exemptum adalligatumque {adalligatumque} mire prodesse dentitioni .
item cerebrum eiusdem ad eundem usum adalligari iubent et limacis lapillum sive ossiculum ; invenitur in dorso .
magnifice iuvat et ovis cerebrum gingivis inlitum , sicut aures adeps anserinus cum ocimi suco inpositus .
sunt vermiculi in spinosis herbis asperi , lanuginosi ; hos adalligatos protinus mederi tradunt infantibus , si quid ex cibo haereat .
Somnos adlicit oesypum cum murrae momento in vini cyathis II dilutum vel cum adipe anserino et vino myrtite , avis cuculus leporina pelle adalligatus , ardiolae rostrum in pelle asinina fronti adalligatum .
putant et per se rostrum effectus eiusdem esse vino collutum .
e diverso somnum arcet vespertilionis caput aridum adalligatum .
In urina virili enecata lacerta venerem eius , qui fecerit , inhibet ; nam inter amatoria esse Magi dicunt .
inhibent et cocleae , fimum columbinum cum oleo et vino potum .
pulmonis vulturini dextrae partes venerem concitant viris adalligatae gruis pelle , item si lutea ex ovis quinis columbarum admixta adipis suilli denarii pondere ex melle sorbeantur , passeres in cibo vel ova eorum , gallinacei dexter testis arietina pelle adalligatus .
ibium cinere cum adipe anseris et irino perunctis sic conceptos partus contineri , contra inhiberi venerem pugnatoris galli testiculis anserino adipe inlitis adalligatisque {adalligatisque} pelle arietina tradunt , item cuiuscumque galli , si cum sanguine gallinacei leto subiciantur .
cogunt concipere invitas saetae ex cauda mulae , si iunctis evellantur , inter se conligatae in coitu .
qui in urinam canis suam egesserit , dicitur ad venerem pigrior fieri .
mirum et de stelionis cinere , si verum est , linamento involutum in sinistra manu venerem stimulare , si transferatur in dextram , inhibere , item vespertilionis sanguinem collectum flocco subpositumque {subpositumque} capiti mulierum libidinem movere aut anseris linguam in cibo vel potione sumptam .
Phthiriasim et totius corporis pota membrana senectutis anguium triduo necat , serum exempto caseo potum cum exiguo sale .
â Caseos , si cerebrum mustelae coagulo addatur , negant corrumpi vetustate aut a muribus attingi .
eiusdem mustelae cinis si detur in offa gallinaceis et columbinis , tutos esse a mustelis .
â Iumentorum urinae tormina vespertilione adalligato finiuntur , verminatio ter circumlato mediis palumbe .
mirum dictu , palumbis emissus moritur iumentumque {iumentumque} liberatur confestim .
Ebriosis ova noctuae per triduum data in vino taedium eius adducunt .
ebrietatem arcet pecudum assus pulmo praesumptus .
hirundinis rostri cinis cum murra tritus et vino , quod bibetur , inspersus securos praestabit a temulentia .
invenit Orus Assyriorum rex .
Praeter haec sunt notabilia animalium ad hoc volumen pertinentium : gromphenam , avem in Sardinia narratam grui similem , ignotam iam etiam Sardis existimo .
in eadem provincia ophion , cervis tantum pilo similis nec alibi nascens .
iidem auctores sirulugum nec quale esset animal nec ubi nasceretur tradiderunt .
fuisse quidem non dubito , cum et medicinae ex eo sint demonstratae .
M. Cicero tradit animalia biuros vocari , qui vites in Campania erodant .
Reliqua mirabilia ex iis , quae diximus : non latrari a cane membranam e secundis canis habentem aut leporis fimum vel pilos tenentem .
in culicum genere muliones .
. . . . non amplius quam uno die vivere , eosque {eosque} , qui arborarii pici rostrum habeant et mella eximant , ab apibus non attingi ; porcos sequi eum , a quo cerebrum corvi acceperint in offa .
pulverem , in quo se mula volutaverit , corpori inspersum mitigare ardores amoris .
sorices fugere , si unus castratus emittatur .
anguina pelle et sale et farre , serpyllo contritis una deiectisque {deiectisque} cum vino in fauces boum uva maturescente , toto anno eos valere , vel si hirundinum pulli terni ternis offis dentur .
pulvere e vestigio anguium collecto sparso apes in alvos reverti .
arietis dextro teste praeligato oves tantum gigni .
non lassescere in ullo labore qui nervos ex alis et cruribus gruis habeant .
mulas non calcitrare , cum vinum biberint .
ungulas tantum mularum repertas , neque aliam ullam materiam , quae non perroderetur a veneno Stygis aquae , cum id dandum Alexandro Magno Antipater mitteret , memoria dignum est , magna Aristotelis infamia excogitatum .
Nunc ad aquatilia praevertemur .
